# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 22


　　　余豳公手帖後題¶
至正丙午秋良與臨安劉庸道同客四明一日從庸¶道
閲篋中舊書得余豳公所遺貢尚書帖三讀之葢¶不知
涕泗之橫流也初公僉浙東廉訪時良獲進拜¶雙溪之
<pb:KR4d0569_WYG_022-1b>
上而師焉而問焉於是知公學問該博汪洋¶無涯其證
據今古出入經史百子亹亹若珠比鱗列¶為文章操紙
筆立書未嘗起草然放恣橫從無不如¶意至古詩詞尤
不妄許可其視近代諸名公蔑如也¶他如篆𨽻真行諸
字畫亦往往深到有漢晉作者之¶遺風嗚呼其盛矣爰
自浙東謝事居太夫人憂於合¶肥淮南盜起行省强起
為淮西宣慰副使守安慶累<md:KR4d0569_SBCK_022-1b>¶功至淮南左丞當其圍守
時以孤城抗賊者幾十載¶其後援絶食盡猶血戰兩月
<pb:KR4d0569_WYG_022-2a>
城始陷死之¶朝廷贈公攄誠守正清忠亮節功臣榮祿
大夫淮南¶等處行中書省平章政事柱國豳國公諡忠
宣立廟¶以祀此帖作於守安慶之三年帖中云從軍雖
極勞¶瘁心甚安之則公之捐軀報國葢素志然也或傳
公¶死之日神降於私第之前庭曰我有易説為賊中某¶
小校所得當取以授吾故人某使刋之時公二子已¶遇
害妻妾亦投井中死是書之存否皆不可知公在¶浙東
時有所著易説五十卷良嘗請以卒業公曰天¶假數年
<pb:KR4d0569_WYG_022-2b>
所見當不止此他日相示未晚意謂即此書¶也帖中猶
欲就閩物色易書三五家以為亂思遺老¶之計則公於
此書沒身而已矣公與尚書公有同朝¶之好時持節閩
中故以此帖寄之後五年尚書公亦<md:KR4d0569_SBCK_022-2a>¶下世帖留其徒庸
道處庸道以良嘗出公門下俾題¶左方昔尚書公之在
閩也見公之遺事志以二十九¶言曰公之行不愧乎董
賈公之忠烈不讓乎張許其¶文章可以踵班馬而繼韓
歐善言公者無以易此矣¶良復何云哉公唐古氏諱余
<pb:KR4d0569_WYG_022-3a>
闕字廷心元統癸酉甲¶科進士其歴官次第言行政治
具見國史此不著九¶月朔日門生良謹書¶
　　　跋錢舜舉所臨閻立本西域圖¶
此呉興錢舜舉臨唐閻中令西域圖中令藝絶古今¶張
彦逺記歴代畫第為上品而西域圖實在所錄也¶葢當
是時天下已定而外國初入貢故詔中令寫外¶國圖而
於西域則奉詔其真蹟有李伯時題識者舊¶藏廬陵王
侍郎家大觀間詔取上進廬陵令張達淳¶輩竊取摹之
<pb:KR4d0569_WYG_022-3b>
於是有摹本彦逺又云當時王知慎亦<md:KR4d0569_SBCK_022-2b>¶嘗一摹搨而海
外高麗等國往往有唐摹則此圖之¶傳世非特一本矣
苐不知舜舉所臨者果自真蹟中¶來耶抑亦摹本之所
出耳因茅元禮攜至求題姑志¶所聞如是博雅君子必
有能諗之者¶
　　　跋孫伯敬所藏十八學士圖¶
宋徽廟居東宫日嘗親灑宸翰畫唐十八學士并書¶姓
名序贊以賜近侍張公叔夜靖康初張以南道總¶管領
<pb:KR4d0569_WYG_022-4a>
兵勤王其子慈甫從行慈甫之妻攜是畫南來¶有挾勢
力索取之者令作贋本遺之丞相李公綱為¶製頌序乃
以為閻立本所畫褚亮所贊而御書十八¶人姓名刻之
豫章者即其本也張婦所藏真蹟後為¶參政樓公鑰家
所得樓為天台倅時刻諸公廨中則¶天台所刻本視豫
章刻有真贋之不侔矣石刻之在¶當時已難得其真如
此況丹青之見於絹素者乎此<md:KR4d0569_SBCK_022-3a>¶本有元裕之張仲舉題
識葢京師達官家故物孫氏¶兄弟購得之信希世之竒
<pb:KR4d0569_WYG_022-4b>
寶也幸謹襲藏以俟博雅¶君子鑒定焉¶
　　　題貢尚書二詩¶
尚書貢先生晨坐公堂及公館夜坐二詩甚有陶韋¶思
致予時病脾踰月偶讀數過不覺栩栩然去體乃¶知檄
愈頭風古誠有是事哉¶
　　　題貢尚書手帖¶
右玩齋貢先生與劉子明都事手帖言令子學多進¶益
且留此後遣其回所謂令子即庸道也去之十有¶五年
<pb:KR4d0569_WYG_022-5a>
而庸道遂以文學知名為貢門高弟使玩齋而¶在則待
庸道當益厚不異韓昌黎之於李翺皇甫湜¶矣¶
　　　題楊慈湖所書陸象山語<md:KR4d0569_SBCK_022-3b>¶陸文安公之學由中庸尊德性而入故其用工不以¶循
序為階梯而以悟入為究竟所謂傳心之學是已¶斯學
也江右諸公多得其傳浙水之上傳之得其宗¶者惟楊
文元公文元官富陽時獲見文安而進拜焉¶立談之頃
即領道要故其所就卓卓視文安有光文¶安此帖有家
<pb:KR4d0569_WYG_022-5b>
之興替在德義不在富貴之語葢亦心¶學之所發耳文
元書之以自厲且署門人楊某於後¶非有得於心學之
傳者若是乎夫文安之學聖人之¶學也韓子謂求觀聖
人者必自孟子始予亦謂求觀¶文安者必自文元始師
程知慕二公取其言與字尊¶信而表章之是亦文元之
徒也歟¶
　　　題劉庸道浮海百韻¶
昔予觀木元虚海賦毎疑其言㶀㵧湠漫不可端倪¶及
<pb:KR4d0569_WYG_022-6a>
以王事航海自南而北過黑水洋抵登萊見所謂<md:KR4d0569_SBCK_022-4a>¶浮天
之浪浴日之波有吞江納漢包乾括坤之勢然¶後知元
虚之言為可徵非善於詠海者不足以及此¶今觀吾友
庸道浮海百韻詩於是又知有庸道者也¶元虚之賦與
海同其大而庸道之詩與海同其深其¶大其深皆海之
為體然也兩人之所作相與為不朽¶矣雖然後之觀此
詩者茍不親涉其境以求夫大與¶深者而目擊之亦未
必不以予之疑元虚者疑庸道¶焉溟鵬井蛙夫亦以其
<pb:KR4d0569_WYG_022-6b>
所見有不同耳妄議詞章者¶尚戒之哉¶
　　　跋孫伯睿所藏絳帖¶
宋太宗購求前代法帖刻版藏禁中大臣初登二府¶者
詔賜一本謂之官帖丞相劉公沆守長沙日以所¶賜帖
摹刻二本一置諸郡一藏於家自此法帖盛行¶於世今
所取重者絳潭二郡及兩劉潘趙四家所刻<md:KR4d0569_SBCK_022-4b>¶凡六本自
餘無足觀矣然求其所從來亦皆官帖之¶苗裔官帖不
可得下此惟絳帖近之葢其華潤有肉¶神氣動人非若
<pb:KR4d0569_WYG_022-7a>
他帖之枯瘠也此本葢是絳帖無疑¶且其紙墨俱舊裝
潢亦甚精緻誠可寶也二十年來¶禍亂相仍在在兵起
士大夫家所藏舊物羽化殆盡¶而孫氏兄弟乃能保有
此帖於分崩蕩析之餘神物¶於此固有黙相之者然是
家遺澤亦可見其持久而¶不泯矣子子孫孫尚永寶之
以無忘前人玩好¶
　　　跋脩禊帖¶
右軍蘭亭序古今所共寶而入石者非一大抵當以¶定
<pb:KR4d0569_WYG_022-7b>
武本為最勝然世之所傳者毎有肥瘦之不同宋¶尤延
之謂瘦者為真定武而王順伯則主肥者二公¶皆好古
博雅其辨古今石刻真偽甚為當世所推重¶而於定武
一帖所論不同如此何耶孫氏藏此二本<md:KR4d0569_SBCK_022-5a>¶一類瘦者其
一差肥使二公而在當必互有所稱許¶矣其家尚寶藏
之他日子孫有能書者當推此為書¶種¶
　　　跋黃庭經¶
黃庭經為王氏父子所書者皆不可復見宋儒評其¶小
<pb:KR4d0569_WYG_022-8a>
字殘缺者葢是永禪師書字差大者是呉通微書¶差長
而瘦勁則徐浩筆耳此帖揭秘監稱其溫潤可¶喜當是
世之善本苐不知果出永禪師筆耶抑通微¶之與浩也
東坡山谷輩復生當必能辨之矣¶
　　　跋東方朔畫贊¶
黃山谷謂東方朔畫贊疑是呉通微所書觀其遣筆¶結
體絶與通微黃庭外景經相類山谷一代名人其¶論此
帖猶稱疑而不敢質後學尚何言哉
<pb:KR4d0569_WYG_022-8b>
　　　跋趙文敏所臨蘭亭序<md:KR4d0569_SBCK_022-5b>¶前輩論逸少筆迹真者當祖之臨者宜子之既鐫之¶石
而又摹臨之者其屬猶近繼此葢逺矣文敏所臨¶本豈
屬之近者非耶然傳之於世真贋常相半此本¶舊藏四
明袁德平家文敏與德平友善故書以遺之¶奉化陳士
申慈溪孫原道皆德平姻家子原道得之¶於士申而士
申得諸德平前後相傳不出他族其為¶真蹟無疑矣原
道與弟原理皆善書其必知所珍矣
<pb:KR4d0569_WYG_022-9a>
　　　題馬元德伯仲詩後¶
元德騎鯨上天六七年矣平生詩詞流落人間者六¶丁
取之殆盡獨此三詩猶為其弟鶴年所蓄鶴年聨¶之為
卷且追書和荅之作併題四韻於後予得而觀¶之於是
知二君之詩為足傳矣元德由進士起家嘗¶掾南臺宰
定海守奉化昌國皆有善政可紀鶴年當¶武昌失守奉
母夫人避地鎮江母夫人下世依元德<md:KR4d0569_SBCK_022-6a>¶居越臺省交薦
其卓行俱以祿不逮養堅辭弗起元¶德之政事鶴年之
<pb:KR4d0569_WYG_022-9b>
高風豈他人所可及哉則其所作¶之在世雖一詩律之
微亦宜傳之永久而不廢矣昔¶東坡子由伯仲名德葢
天下而後世以能詩稱予嘗¶歎息之然名德之重故世
珍其所作葢理之固然二¶君之詩盍亦以是論之¶
　　　倪仲權索予書所作詩文題其後¶
予幼時好作詩文而未得其要毎一執筆如痿者之¶欲
行瘖者之思語不自知其力之弛而聲之窒也年¶踰弱
冠從鄉先生柳翰林遊前後幾十寒暑始覺筆¶底如意
<pb:KR4d0569_WYG_022-10a>
無前二者之病然可指笑者亦多矣今五十¶餘歲而來
四明見先生所嘗與遊者曰倪君仲權一¶笑相顧年俱
老大而嗜好特未除索予向時所作予¶客處既久舊稾
俱已遺失姑手書近和陶靖節詩辭<md:KR4d0569_SBCK_022-6b>¶數篇以寄且戲之
曰昔達觀禪師在宋初士大夫多¶以能詩善答稱之師
笑曰解答諸方話能言五字詩¶二般俱好藝只是見錢
遲仲權覽予所寄亦將指笑¶其繆耶抑閔所學之無補
也
<pb:KR4d0569_WYG_022-10b>
　　　題米元暉烟雨圖¶
米元暉眼中閣烟雨胸次有邱壑故含毫和墨即澄¶心
堂紙為此圖四明袁文清公居館閣時所嘗收蓄¶者也
後為郡人夏叔宜家所得叔宜兄弟爭相寶秘¶毎袖以
相誇秦割十五城以求璧而荆山之人則用¶之而抵鵲
豈非物以罕見為貴世固無定情耶文清¶久逺京國厭
飫富貴之餘思欲一覩家山而不可得¶見夫畫笥所有
而收蓄之宜矣叔宜兄弟居江山勝¶處一開户牖則千
<pb:KR4d0569_WYG_022-11a>
巖萬壑不呼而登几格其於是圖¶亦收蓄而寶秘之如
此何乃兼人之所好哉<md:KR4d0569_SBCK_022-7a>¶　　　題文與可盤谷圖¶
文湖州以寫竹名天下而山水人物世固未之覩甲¶寅
之秋夏叔宜兄弟出其所作盤谷圖相示曰此葢¶湖州
得意時筆也予為之把玩不釋手葢湖州胸次¶之高足
以冠絶天下翰墨之妙足以追配古人去之¶四百餘年
覽此一圖尚足使人油然感動如李愿初¶入盤谷韓昌
<pb:KR4d0569_WYG_022-11b>
黎與酒作歌時也此圖係袁文清公家¶舊物監定真蹟
無疑¶
　　　題般若波羅蜜多心經¶
般若波羅蜜多心經靈智妙心者也心之妙不可以¶語
言傳而可以語言見葢語言者心之緣也予觀此¶經其
言簡而要融通而無盡學者尊信而敬持之庶¶幾言之
所及即心之所緣而悟心成佛初無障礙矣¶然諸佛已
信而持之者也學者今信而持之者也惟<md:KR4d0569_SBCK_022-7b>¶衆生類貪戀
<pb:KR4d0569_WYG_022-12a>
生死飄流諸趣未信而未持因焚香三¶拜篆此一通以
寄象先象先夙有護法閔俗之慈倘¶即是所書轉施而
普告之則諸佛學者以至一切衆¶生皆得以無為法罔
有差别而所謂毗盧海藏葢自¶象先啟之矣¶
　　　題棲道人書華嚴經贊¶
宋初有棲道人者嘗閔世俗之迫隘手書華嚴經十¶萬
偈於方冊覺範禪師為作此文贊之其發揚棲公¶之精
進可謂無遺蘊矣玉庭老師閔世之心有不在¶棲公下
<pb:KR4d0569_WYG_022-12b>
而誦持是經之夙智通力又非但書寫之專¶勤而已然
世無大手筆如覺範者為之稱贊予故篆¶其所以贊棲
公者留鎮育王山中葢欲世之君子觀¶乎是文則知玉
庭之盡心於四種無礙而所謂願力¶之猛利心思之精
特舉無異於覺範之所陳矣使覺<md:KR4d0569_SBCK_022-8a>¶範而在亦必以予為
知言¶
　　　題竹窗詩卷¶
香嚴閑禪師參道於溈山久而不契歸菴南陽遂擊¶竹
<pb:KR4d0569_WYG_022-13a>
而有悟朽石師之有取於是竹得非慕閑之道見¶竹如
見其人與題詠諸公乃多指白太傅竹窗詩為¶説曾無
一語及本宗事此君有知當不聽受矣予至¶慈濟方與
大年議論及此忽見冰霜面目凜凜窗牖¶間而高標拔
俗充然有抱道者氣象相視一笑疑其¶為朽石後身也¶
　
　
　
<pb:KR4d0569_WYG_022-13b>
　
　
　
　
　
　
　
　九靈山房集卷二十二<md:KR4d0569_SBCK_022-8b>¶<md:KR4d0569_SBCK_023-1a>¶
<pb:KR4d0569_WYG_023-1a>
欽定四庫全書
　九靈山房集卷二十三¶　　　元　戴良　撰
　　鄞遊稾第九
