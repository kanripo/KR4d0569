# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:18.311891
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0145-013九靈山房集-卷第十三.
<pb:KR4d0569_SBCK_013-1a>¶
九靈山房集卷之十三¶
　　吴㳺藁　男戴禮叔儀𩔖編¶
　　　序　從孫侗伯&KR0004;同編¶
　　　　送董郎中序¶
十&KR0070;年前海内兵起生民塗炭樞宻院判官邁里古¶
思公首率義&KR0025;分鎮越江上守要害以禦暴立保障¶
以生聚東南之民頼以休息者乆之方是時士大夫¶
咸聲随影附争㳺其門以自効若夫才識之優文藝¶
之贍則未有過扵董君正仲者矣君當院判公遇害¶
之餘即率其士大夫之在越者来歸我相國我相&KR0038;¶
以武濟丗以文&KR0052;&KR0022;不爱玉帛車馬招納四方賢㑓¶
而才識文藝之士彬彬然為生民出者大抵多㳺院¶
判公之門藉院判公之門得羙仕至于今不&KR0376;然特¶
起驟為柄用者常因其才而不盡以院判公之故而¶
<pb:KR4d0569_SBCK_013-1b>¶
其人猶曰吾常逰扵院判公云耳則院判公之𫠦與¶
㳺豈易得㢤况㳺扵其門而復以才特見柄用如董¶
君者㢤君由樞府都事為分省貟外尋拜公府長史¶
櫂樞府断事官轉&KR0052;厯𫠦至甚冝扵聀焯有譽聞今¶
平章公開省臨安更新庶務思得宿學重望諳練治¶
道之人以長其幙府乃以便宜薦君為左右司郎中¶
將之官樞府諸僚友請為文以餞之夫千里之駒誠¶
駿矣然必育扵范廐者為&KR0085;貴千尋之木信材矣然¶
必産扵鄧林者為&KR0085;珎君以才識之優文藝之贍早¶
㳺院判公之門是故不失為范厩之駒鄧林之木矣¶
今復當王事靡塩之秋而受我相之知遇將見鳴和¶
鵉扵衢路適繩墨扵廟堂而范厩之𫠦育鄧林之𫠦¶
産不虚辱也然吾聞臨安為東南一都㑹平章公以¶
重兵臨方面當&KR0197;令廣布之&KR0004;政治更新之日其任¶
<pb:KR4d0569_SBCK_013-2a>¶
為至大其責為至重賛之之方宜制其変扵畫諾之¶
際先其謀扵籌㤙之時推其源以捄其失㝎其本以¶
持其乆盡思廣忠綽有可為者君其勉之幙府者庶¶
政之喉衿也而軍旅之事亦有與責矣况君居幕府¶
之長而為其𫠦柄用者乎¶
　　　　送真郎中序¶
客省大使真保君拜江浙行中書左右司郎中君以¶
名將相家仕扵方面其居理官也則鞠獄平&KR0098;民不¶
&KR0091;寃其居客省也則宣𨗳有儀䓁威有度甚為公相¶
𫠦器重至正甲辰秋今丞相開省臨安思得通習&KR0038;¶
典諳練治道之士以長其幙府頋視群僚中惟君宜¶
預是選遂以便宜薦居今聀吾属𫉬交扵君既乆且¶
相好也故扵其行不可無一言以贈乃告之曰先平¶
章公以名臣貴胄宿徳碩才遭逢盛名廣大之日𫾻¶
<pb:KR4d0569_SBCK_013-2b>¶
歴省䑓秉麾授龯者有年矣而顒顒昻昻如珪之粹¶
如璋之羙不以至正而加厲不以至明而加察通乎¶
事物之変而不&KR1119;扵心逹乎天人之藴而不滯扵迹¶
真古𫠦謂愷悌君子四方爲綱者矣君結𩬊侍左右¶
薫蒸乎直温剛蕳之徳漸漬乎三徳三行之訓其耳¶
目之𫠦接家庭之𫠦習無非尊君親上字民馭吏之¶
道昔日之𫠦知乃今日之𫠦行是宜君之居理官而¶
獄訟平居客省而儀度舉有以𦤺其公相之𫠦采用¶
也雖然夫𫠦貴乎丗家公子者以&KR0014;纂乃舊服如先¶
公之在省䑓也先公之流風善政𣳚丗不忘况臨安¶
盖甞遥奉其約束旁沾其徳化而民若吏至今思慕¶
之不巳君誠&KR0014;以先公之治省䑓者賛其在上之人¶
而推廣之吾民其庶㡬乎詩曰王命山甫纉戎祖考¶
我&KR0038;有矣又曰無忝尓祖聿&KR0113;厥徳君其勉乎㢤¶
<pb:KR4d0569_SBCK_013-3a>¶
　　　　送楊都事序¶
楊君百川世爲吴𨹧望族由諸生起家公府&KR0122;有&KR0014;¶
聲衆論賢之薦爲江浙分省都事今以前聀㕘賛古¶
丞公軍府將行中吴大夫士與百川善者咸&KR0084;詩餞¶
之而請余序之余曰方今海内多故兵戈四起方面¶
大臣徃徃藉土地竭貨財招徕僄勇士務撃刺格闘¶
以爲強軍中之氣凛然騰在人上士之圎&KR0227;大&KR0322;坐¶
而尭言起而舜趨者雖風&KR0025;霧集列䖏幙府下然皆¶
噤口結舌惴惴莫敢出一語開陳古先王之道而爲¶
之禆賛當是時非明憲度習文法周事情者不&KR0085;以¶
揺動之伯川固世之圎&KR0227;而大&KR0322;者然起家公府&KR0122;¶
則憲度明矣進擢都司則文法習矣以諸生走南北¶
則事情周矣而又本之以聀守將之以教令是行也¶
吾見其出入鳯池&KR0025;容虎帳彼之䖏尊位都重&KR0096;者¶
<pb:KR4d0569_SBCK_013-3b>¶
咸磨去圭角剗平畦岸不敢傲然自較其尊卑而古¶
先王之治道庶可禆賛其一二矣况右丞公之守錢¶
塘徃徃虗心多士屈已下僚與向之䖏尊位都重&KR0096;¶
者異也嗚呼以伯川之才之羙而徃賛右丞公如决¶
大川而注之海余尚何𫠦容喙扵其間㢤¶
　　　　送馮貟外序¶
&KR0038;家置官内而朝廷外而方面皆為之設幙府以廣¶
其賛助𫠦以勗道&KR0134;徳&KR0024;政益治出入詢謀言動献¶
替者也然其為聀亦甚難矣夫知之而必言已𫠦可¶
為也言之而必&KR0025;豈已之𫠦䏻㢤上無必&KR0025;之道則¶
下必有失之患非謂之難而何雖然今之居是聀者¶
吾亦未見其為難也上之𫠦行是耶則每徇之于外¶
曰是巳甞與損益之云耳上之𫠦行非耶則每恕之¶
扵内曰吾居人之下言不吾&KR0025;行不吾専而力不吾¶
<pb:KR4d0569_SBCK_013-4a>¶
敵與其立異而速悔&KR0154;若附和而取容苟焉以全吾¶
位保吾祿而去是其為聀也豈不易易㢤余謂士之¶
居其位事其人當勉其𫠦難而戒其𫠦易䏻勉其難¶
而戒其易斯無&KR0018;&KR0038;家置官之意矣馮君&KR0004;以才辟¶
淮省&KR0122;&KR0025;仕照磨及檢校官後改浙省都事皆以善¶
賛助&KR0091;今復以貟外郎&KR0025;平章公扵臨安平章公以¶
傑出之資&KR0018;有為之志方將賢禮僚属訪問直道以¶
一新其弊政君之徃也吾見其無言不&KR0025;無行不得¶
雖不欲以易扵其聀者自䖏而亦無向之𫠦謂難者¶
矣君其勉之乎¶
　　　　送劉以順詩序¶
諮議番陽葉君有兄曰徳齋者甞以江西省貟外郎¶
分治廣海間後竟𣳚身王事而&KR1460;議君莫知之也至¶
正癸卯廣東舶啇劉以順至三吴始持貟外公故人¶
<pb:KR4d0569_SBCK_013-4b>¶
書遺&KR1460;議君而告以貟外死事&KR1460;議君捧書哭仆地¶
&KR0376;而復&KR0171;者&KR0070;四巳而進以順詢及其家人以順曰¶
余不識貟外公然聞貟外死時彭夫人巳卒惟孤子¶
肇慶在今亦莫知其𫠦向矣&KR1460;議君收涕言曰我兄¶
巳矣使是子而在則我兄雖死猶不死也雖然當烟¶
瘴晦&KR0115;之際干戈紛擾之時而以眇焉獨蠒之緒&KR0009;¶
諸萬里外誰為我𦤺之者終當棄官徃訪以存我兄¶
之㣧嗣言巳復哭之慟以順因亦泫然出涕為感動¶
者乆之既而曰余甞以啇事走湖海間見人視兄弟¶
及兄弟之子徃徃如秦人視越人之肥瘠漠焉不加¶
喜慼扵其心而&KR1460;議君獨眷恋如是可謂義人矣余¶
雖不敏獨不䏻感君之義以承君之諾乎&KR1460;議君拜¶
且泣曰果䏻是吾將有以報子矣扵是以順杭海而¶
南抵恵州訪貟外公門人故吏無在者巳而聞諸道¶
<pb:KR4d0569_SBCK_013-5a>¶
途之言始知葉氏孤流落州民朱氏家後以百計得¶
之以順奮不顧身即手携是子出入鯨波之中間関¶
虎狼之境越萬里以歸之&KR1460;議君徳之甚力挽以順¶
㽞吴且將啚報扵以順而以順竟擇日戒行李去之¶
不頋也&KR1460;議君方以髙才雅識佐今太尉丞相治吴¶
進退人才直易易尓人咸謂以順小留&KR1460;議君必有¶
以䖏以順者以順曰吾以感人之義不食人之諾而¶
来事既巳吾當歸爾不知其他也烏乎君子之𫠦爲¶
惟其義而巳矣當慷慨恤人之孤不頋一已利害時¶
但知義之𫠦在當如是耳&KR0004;豈有絲毫邀報之心㢤¶
不然非有聀司之責蕳書之畏也而頋以六尺之軀¶
自試扵萬里不惻之危地㢤今丗之士大夫食人之¶
禄者亦多矣然&KR0137;以事適&KR0070;百里外則戚戚焉而思¶
引避者有矣&KR0137;扵事而無避然不免食人之諾者有¶
<pb:KR4d0569_SBCK_013-5b>¶
矣&KR0014;弗食人之諾&KR0137;不無望報之心者有矣其聞以¶
順之風亦可少愧㢤以順行有日&KR1460;議君為裒詩餞¶
之而属余序其事于首簡如此¶
　　　　送錢㕘政詩序¶
昔者藩翰守臣多以武人為之安危大柄盡出扵其¶
手然後左右前後皆一時僄勇士惟知馳馬試劍撃¶
刺以為強一有彼儒服之人開口&KR0003;仁義禮樂法令¶
事則徃徃拒&KR0376;勿使近故其流弊卒至驕蹇自恣甚¶
者蔑棄約束盗有其衆以自&KR0059;我相&KR0038;痛懲前弊凡¶
守疆&KR0163;綰兵柄者始㕘用儒服之人使以仁義為干¶
戈禮樂為甲胄法令為矢石見則安危大柄其遂𠋣¶
重扵儒臣矣乎淮安守者甞踵故弊妄唘事造釁相¶
&KR0038;撫之以威恵鎮之以親兵而命淮省㕘政桐川錢¶
公緫治焉公以甲寅科南士苐一名中選授翰林&KR0038;¶
<pb:KR4d0569_SBCK_013-6a>¶
史院編&KR0113;後出使方面㽞&KR0122;行䑓除浙省都事㑹淮¶
安乏守遂以其省貟外郎徃継由貟外陞郎中由郎¶
中擢太尉㕘軍後居太夫人憂于吴興僉謂士之身¶
繫安危者古有起復之典又可聴其終喪而不強起¶
之乎遂超授今聀仍俾緫治淮安以守其故地公引¶
義固辞使者促上道至五六弗止公不得巳乃墨衰¶
&KR0052;而就聀扵是戒塗有日中吴大夫士以韓昌&KR0058;送¶
李尚書詩分韻賦古律餞之且謂余冝為文序諸首¶
竊&KR0026;淮安統有兩淮之地凡十六郡其他名州壮縣¶
盖&KR0070;十焉相&KR0038;以重兵分鎮之帶甲之士動十萬計¶
其土地之廣兵戎之衆誠非他郡府𫠦及然當百𢧐¶
之餘人民流散田業多荒而生意盖蕭然矣其𫠦仰¶
給者不過東南之糇粮轉輸之事雖日月相継而&KR0025;¶
軍吏士猶燕豆䟽𢙣有辛苦無&KR0147;之心為今之計莫¶
<pb:KR4d0569_SBCK_013-6b>¶
若寓兵扵農興屯田之政為富&KR0038;之本使吾之將士¶
得以坐享其成利扵是乎椎牛釃酒豐犒部曲而休¶
飬之以固其軍心以増其士氣庶可用之扵𢧐守則¶
屯田豈非今日之急務乎烏乎若公者其亦有見扵¶
此乎公之守淮也亦既本之以仁義道之以禮樂輔¶
之以法令有以𦤺其軍士之帖服而比年以来又廣¶
屯洪澤芍陂之田以佐其兵費盖洪澤既耕則淮之¶
東可守芍陂既種則淮之西無憂公扵此可謂得守¶
淮之急務矣昔晋羊祜之守㐮陽也甞减戍邏之卒¶
墾田八百餘頃始至無百日之糧季年乃有十年之¶
蓄則公豈非羊祜其人乎烏乎此固吾儒之&KR0014;事而¶
謂彼武人者&KR0014;之乎然則安危大柄其可不𠋣重扵¶
公也乎公事二親盡孝其在朝廷甞以孝行動皇上¶
之知及歸省桐川僅奉其親以居越而桐川之兵祻¶
<pb:KR4d0569_SBCK_013-7a>¶
曽不旋踵而見之識者以為皆公孝感之𫠦𦤺公之¶
孝扵其親者如此則其𫠦以忠扵事上也宜其如前¶
之𫠦為矣是以不可不表而論之¶
　　　　送陳嘉興序¶
惟我相君之治吴也思有以畏服衆志而安㝎之乃¶
起文學通練之士以慰其民望而士大夫之在吴者¶
盖彬彬然而出若夫禮樂之噐文藝之學則未有過¶
扵陳君子方者矣君汴人也乙亥間以春秋薦于鄊¶
及禮部輟科為&KR0026;風使者𫠦推擇捧檄云邁假道于¶
吴先平章公見其意氣之宏逹議論之慷慨&KR0052;畫之¶
整宻而文物之雍容也遂以行省都事薦起之扵是¶
章程之施扵庶府故寔之&KR0688;扵幕中文移之行乎軍¶
旅其赫然震耀扵西浙者大抵皆君啓之也居久之¶
乃以年勞陞理問由理問為郎中㑹嘉興郡守乏人¶
<pb:KR4d0569_SBCK_013-7b>¶
咸謂非借重扵君不可盖以多事之秋列郡人民救¶
死扶傷扵田里閭閻者疾病呻吟未甚休息也而東¶
征西討賦歛繁重撫摩恵愛之恩未盡浃洽也深文¶
俗吏接踵有司寛&KR0073;志厚之政未足以旁逹幽逺也¶
二千石苟非其人則何以㢤扵斯時也寕輟君扵省¶
府之親宻而使専誠扵千里者其意亦深矣乎扵是¶
省府諸公惜僚友之&KR0205;别念舟車之莫㽞請余爲文¶
以爲贈余既知君㝡深又方承乏儒䑓以文墨爲聀¶
業其可以固陋辞乃序之曰我朝設進士科以&KR0145;士¶
&KR0137;病實效之不著然扵河南乃獨得其二人焉其一¶
曰君之兄㕘政公當科舉復行甞以廷對魁天下士¶
自後𫾻厯華要卓然有爲在中䑓時屡以直言忤意¶
&KR0108;不頋&KR0059;其清莭劲行朝儀&KR0646;之天下社之其一則¶
君也君𫠦居位視㕘政公雖稍後然&KR0026;其設施如此¶
<pb:KR4d0569_SBCK_013-8a>¶
𫠦至豈易量㢤追蹤㕘政公豈晚也㢤君行矣姑待¶
君扵&KR0171;䑓之上三年而歸有以告我焉¶
　　　　送丁山長序¶
古者學無常師名一人爲師而其餘皆如弟子焉者¶
今之學官是也然求其&KR0091;是職而無愧不亦難㢤江¶
南科舉盛時盖甞有議之者其&KR0003;以通&KR0052;義&KR0014;辞賦¶
爲&KR0091;聀至辛巳之&KR0010;科舉既輟而復行朝廷遂著令¶
以鄊貢下苐者署郡學正及書院山長則庶㡬議者¶
之遺意而其効之淺深則又係諸其人而非法之罪¶
也丁君子儀甞以書&KR0052;中江浙鄊試上名扵是南北¶
阻兵道里不通欲貢之春官未&KR0014;浙省丞相便宜授¶
吴之甫里山長吴爲浙中文獻之&KR0022;㳺儒竒士&KR0227;摩¶
而轂撃居學官者爲尤難子儀𠋣席扵此以其學扵¶
已者㳤諸人不爲新竒以&KR0145;名不爲昬誕以徇俗使¶
<pb:KR4d0569_SBCK_013-8b>¶
賢而才者有𫠦㩀立愚不肖者有𫠦化而改至扵事¶
上接下之宻勾稽錢穀之嚴繕&KR0113;屋舎器物之備時¶
人以為䏻者在子儀則其餘事耳以故縉紳&KR0330;布之¶
士識與不識皆不謀而同聲曰此固通&KR0052;學而&KR0014;辞¶
賦者也此固&KR0091;其聀而無愧者也亦既在官五載受¶
代而歸訓導張某金某以余甞提舉儒學知子儀為¶
特深又且舎子儀之舘與子儀交最宻是以来請文¶
以贈余不得辭抑余&KR0059;有賛子儀者子儀為湖之秀¶
彦而湖則安㝎胡先生之𫠦教也安㝎教湖學時甞¶
置&KR0052;義治事二齋以㳤其人士如治民治兵水利筭¶
&KR0070;之𩔖亦皆在𫠦當習是則安㝎之為教也似不止¶
&KR0052;義詞賦二者而巳耳子儀去安㝎雖稍逺然流風¶
餘澤&KR0013;扵是郡則其得之安㝎者深矣継兹以徃法¶
當教授一郡子儀尚毋以今之&KR0091;其職者為巳&KR0085;而¶
<pb:KR4d0569_SBCK_013-9a>¶
益求安㝎之𫠦以教湖學者而𦤺力焉吾徒其庶㡬¶
乎湖郡太守陳君元禮余友也子儀歸以余言質之¶
其將有彂也夫¶
　　　　邁院判哀詩序¶
樞宻院判邁里古思公哀詩若干卷公之門生故吏¶
及其士友之𫠦作也公武威人&KR0004;家濤江之上後居¶
吴最乆有才名浙水間然毎困頓不偶乆之用進士¶
起家爲紹興路録事司逹魯花赤&KR0014;以直道抗上官¶
得士庶心其後遭時多故逺近騷動遂練民爲兵&KR0070;¶
撃判亂有功浙省左丞楊完&KR0530;方乕視錢塘方&KR0038;珎¶
亦擅威四明公徃徃以法誅其部曲無𫠦頋望其𫠦¶
行有人𫠦不&KR0014;行者名既上聞乃遷江東道肅政㢘¶
訪司&KR0052;歴未㡬丞相荅失帖木公復以便宜改今聀¶
公又大出師以討不庭而䑓端貴人有忌公者召至¶
<pb:KR4d0569_SBCK_013-9b>¶
&KR0059;苐使徤者&KR0049;諸門撃殺之先是餘姚同知秃堅君¶
慈溪縣尹陳君麟亦皆慕公之爲以自&KR0108;而公盖其¶
傑然者也然三人常鼎立爲掎角势故東南之氣稍¶
振及秃堅以無罪誅陳以失势䧟至公之死而上下¶
之望&KR0376;矣此諸君之𫠦以深恨扵斯時也恨之深而¶
哀之至故爲按抑蒿里薤露之遺音作爲叙哀之詩¶
多至千餘首其壻淮省都事王順樞宻院管勾陳遜¶
既相與編輯成卷而浙省理問劉宣公之客也来属¶
余序其首余惟秦有奄息仲行鍼乕者皆&KR0038;之良也¶
一旦以無罪而見殺&KR0038;人爲賦黄鳥之詩以哀之而¶
𬗋陽朱子以爲世之讀是詩者亦徒閔三良之不幸¶
而念秦之衰至扵王政不綱諸矦擅命而殺人不忌¶
如此則莫知其爲非也然則公䓁之死較諸三良之¶
見殺固不&KR0014;以盡同而諸君之𫠦以哀之者則視黄¶
<pb:KR4d0569_SBCK_013-10a>¶
鳥之詩為無間矣使朱子而在得諸君之詩而讀之¶
余又不知其歎世之何如也嗚呼悕矣公漢姓吴氏¶
字善卿居家甚孝為人慷慨不拘小禮遇人豁然推¶
腹心與人交扵㤙意尤䔍也其州里世次年夀卒塟¶
巳著扵識公之墓者故此不贅焉¶
　　　　贈葉生詩序¶
&KR0038;朝設科目以網羅天下之士可謂盛典矣而十&KR0070;¶
年来四方多故時方尚武中外選舉之制遂格不行¶
而世之為父兄者因不復以科舉之業教其子弟而¶
為子苐者亦不以此而為學今相&KR0038;開藩中吴文武¶
並用雖當干戈俶擾之際不廢治朝崇儒之典而咨¶
議葉君又䏻擇良師傅益教其子以學而其仲子&KR0525;¶
遂精其業扵舉丗不為之時乙巳之秋浙闈角藝而¶
&KR0525;竟以妙年中選居諸前列扵是纓&KR0227;結珮之士莫¶
<pb:KR4d0569_SBCK_013-10b>¶
不為葉氏榮而齊郡張君首為詩一章以示意継此¶
而賦者凢若干萹以余扵&KR1460;議公為僚友既請為之¶
詩而復虚其首蕳以相属嗚呼若&KR0525;者豈不為丗之¶
佳子弟㢤盖我朝之設科也甞合異時明&KR0052;詞賦及¶
愽學宏詞制筞諸科而為一習之為甚難而精之為¶
尤難丗人有白首而不䏻與其選者有厯&KR0070;舉而後¶
得者而&KR0525;也年未弱&KR0227;即習而精之一試扵鄊輟登¶
名苐六以與多士相頡頏若&KR0525;者豈不為丗之佳子¶
弟㢤雖然苟非我相作養扵其上&KR1460;議君教之扵其¶
下&KR0525;亦安&KR0014;以有是也継今以徃尚母志滿意得而¶
益求其至以副為相為父者之𫠦望他日上計禮部¶
出備官使因捧檄娱親之榮與尊君報&KR0038;之念在家¶
為孝子在&KR0038;為忠臣則&KR0525;之賢又不止為向之佳子¶
弟而巳不然昔人謂年少豋髙科為不𦍒者適足為¶
<pb:KR4d0569_SBCK_013-11a>¶
&KR0525;之累而亦何榮扵是㢤余扵&KR0525;有契家子之誼焉¶
故因序詩而併𦤺其葴䂓之意如此&KR1460;議君見之其¶
必有以亮余也㢤¶
　　　　沈僉院送行詩後序¶
嘉禾沈君之徃官宣政也吴之大夫士賦詩若干篇¶
以餞之臨海陳先生既為之序矣先生復俾余書一¶
言于下方余與君同仕方面也有三年之乆同居郡¶
城也有&KR0070;十家之近頋不得同事扵聀司以&KR0026;其行¶
事之𫠦至而将何以為言㢤雖然&KR0060;甞有聞扵先生¶
之餘論而可以知君之大𦤺矣余之始㳺吴也君時¶
為浙省理問官先生以惜其才之可用而不試扵𠟵¶
及其為吴郡守為浙省郎中為兩浙塩運使固試扵¶
劇矣先生復惜其任之小責之近而不得盡展其𫠦¶
長及今僉書宣政之命下先生益惜其&KR0300;閑而置散¶
<pb:KR4d0569_SBCK_013-11b>¶
矣余聞而異之以為君之居理官而獄無寃人居郡¶
而郡事理官省幙塩司而政事以明財賦以&KR0085;今之¶
官宣政也雖若優㳺扵事為然向之居是聀者皆以¶
省憲妙選充之則其𫠦責任亦非&KR0127;也矣而先生何¶
惜之深耶先生曰君之才人固多知之而知之深者¶
則莫余若也盖君之才如神駿之駒可以一日而千¶
里而不可&KR0025;容鵉和扵交衢之舞况欲絷之維之以¶
拘拘扵銜橜之間㢤方今在上之人厲精啚治思賢¶
如飢渇執政者苟以君轉而上聞作而任之以大臣¶
之事使破厓岸而為之則其𫠦著見豈止如前𫠦&KR0091;¶
而巳㢤古者以泛駕之馬待非常之士而卒䝉其力¶
今豈不若古㢤奚以常法而御君也嗚呼此非深扵¶
知君者之言乎知君如先生則凡𫠦以論君者冝無¶
不當矣庸敢綴輯其大㮣以為後序云¶
<pb:KR4d0569_SBCK_013-12a>¶
　　　　贈醫師朱碧山序¶
予蚤&KR0010;好讀古書而扵醫家自素問難&KR0052;靈樞甲乙¶
之外得漢張長沙傷寒論爱其文奥意古讀之窮日¶
夕不&KR0014;休&KR0705;&KR0705;千載之下継長沙而作者其惟劉河¶
間乎河間之言亦奥古非深扵文字者不&KR0014;以盡通¶
故通其&KR0003;而得其𫝊者徃徃灼知病情之𫠦在為之¶
一攻伐以除之可謂快意而通神者矣用是&KR0060;&KR0059;慕¶
焉而恠東南之醫者鮮克以知此一日與吴醫朱碧¶
山論及之碧山乃愀然曰子誠北士也知北方之醫¶
而巳矣醫固無南北之異而習其學者冝有以消息¶
之北方風氣渾厚禀賦䧺壮兼之飲食𥊏好朴厚而¶
儉素非有𢦤賊斵䘮之患也一有疾焉&KR0186;以苦寒䟽¶
利之齊&KR0300;之固快意而通神矣若夫東南之民體質¶
柔脆膚理䟽淺而飲食之縦𥊏好之過舉與北方之¶
<pb:KR4d0569_SBCK_013-12b>¶
人異頋欲以前法施之不㡬扵操刃而殺人乎是故¶
壮方之治疾宜以攻伐外邪為先南方之治疾宜以¶
保養内氣為本斯意也河間亦甞及之矣但引之而¶
不發學者苟&KR0014;精思而善用勿一滯扵攻伐勿苟求¶
扵快意斯為得之余時雖矍然&KR0091;善然猶未知其何¶
如也及余官江浙分省而碧山以省之太醫相周旋¶
間有疾必求扵碧山而碧山則毎用保養之齊以取¶
驗以余雖北産而居南日乆故亦不宜&KR0025;事扵攻伐¶
盖慎之也余太夫人春秋髙而遘疾甚憊吴之醫者¶
羣至獨碧山之用藥為宜及余淂之血病服藥者&KR0052;¶
年碧山視之曰此隂虗證也徐&KR0024;之則愈急止則大¶
害&KR0025;之用其法不二月而愈嗚呼若碧山者豈非優¶
扵其學者乎余扵是益有以徴其前言之不&KR0861;矣余¶
之徳扵碧山者甚厚而懼無以報故為厯序其𫠦甞¶
<pb:KR4d0569_SBCK_013-13a>¶
論及夫治法之竒驗如此使丗之習河間之學者不¶
敢以易心求之而且知𫠦戒焉是尚碧山之志也夫¶
　　　　贈蒲察鎮撫詩序¶
近十&KR0070;年来海内多故兵戈四起而東南為尤甚余¶
南鄙之陋儒盖乆而厭亂遂挈家泛海渡黒水登莱¶
行萬里以歸我王相捴兵公及抵山東入昌樂界爱¶
其境土寕謐民物阜繁駐車而少憇焉忽父老四三¶
人者携酒&KR0308;徃勞而甲胄士&KR0070;軰亦&KR0172;然而前且曰¶
官南来道里遼逺甚苦飢將扵余具饍晚將扵余止¶
宿幸毋我虞也余訝而問焉則今鎮撫君屯田之𫠦¶
君守昌樂&KR0070;載而&KR0014;寓兵扵農奠安部落仁以綏之¶
徳以撫之使居者樂而行者喜故其途路之間更相¶
勞徕有三代之遺風此可見君之善扵涖官而王相¶
之明扵用人也扵是睠兹樂土觧槖與囊即西郭而¶
<pb:KR4d0569_SBCK_013-13b>¶
問舎焉君乃為之假舘以居之分俸以食之朝夕過¶
&KR0025;甚相款治既而邑之人士亦咸感君之恵作為聲¶
詩以詠歌之以余甞&KR0025;事扵文學請一言為序引余¶
惟至元甲戍間中書左丞相伯顔公帥師南下以伐¶
宋大敗宋師于江夏于時將吏兵佐之在軍者咸&KR0855;¶
麾下賀而丞相則以為此皆三君子之力非我之&KR0014;¶
也夫𫠦謂三君子者乃河南陳公覃懐許公其一則¶
我蒲察公也自後朝廷録蒲察之勲績以懐逺大將¶
軍荆湖廣東道水陸&KR0249;軍正萬户俾其子孫丗&KR0670;焉¶
君盖蒲察公之諸孫生長丗家為時貴胄其耳目之¶
𫠦接家庭之𫠦習無非尊君親上字民馭軍之事昔¶
日之𫠦知乃今日之𫠦行是宜君之有為扵其軄而¶
王相之有取扵君也雖然夫𫠦貴乎世家貴胄者以¶
&KR0014;纂乃舊服如先公之在軍旅也君誠&KR0014;以先公之¶
<pb:KR4d0569_SBCK_013-14a>¶
在軍旅者賛輔王相以平㝎其土宇朝廷亦安得不¶
以待先公者待君焉詩曰王命山甫纉戎祖考君其¶
勉之矣君名文政字㬌儀蒲察其氏也今為行軍鎮¶
撫云¶
　　　　禅海集序¶
永嘉有沙門曰道衡平公㝠心禅恱深通内典乃以¶
去古既逺淳風日澆末法羼提&KR0397;失其本遂廣輯羣¶
書彂明斯事綿厯十載始克成編𫠦謂禅門宗𣲖圖¶
人天眵目亦既模印以行後復以諸尊宿語去華存¶
實&KR0024;綴𩔖聚曰提綱曰上堂曰小㕘曰訓示語曰拈¶
古曰頌古曰賛曰偈曰書問曰䟽語曰小佛事汨六¶
祖檀&KR0052;馬祖四家語合若干卷名之曰禅海集盖&KR0145;¶
馬祖禅歸海語也扵是道衡居吴日乆余以非才&KR0060;¶
禄于吴朝夕與道衡㳺𫉬知述作之大㮣道衡將綉¶
<pb:KR4d0569_SBCK_013-14b>¶
諸梓遂俾序其萹端余甞聞諸學佛之人曰𥼶迦二¶
十八𫝊爲逹磨入中&KR0038;爲&KR0004;祖&KR0004;祖相承至忍大師¶
而秀與䏻分南北宗南宗既爲六祖弟子日盛至馬¶
祖大興禅教尊其道者益衍迤盛大他宗莫及也然¶
皆有機縁訓示之語弟子編而集之分爲五宗宋㬌¶
徳間吴僧道原採掇成書曰𫝊燈録禅宗之書盖昉¶
諸此自是以後又有續燈廣燈五燈㑹元宗鏡録僧¶
寳𫝊宗門統要諸書者出富㢤其爲言矣然自南渡¶
以迄我元諸尊宿之道行法言散漫諸方未有輯而¶
爲書者而况比年以来兵火四起𫠦至蕩焚妙&KR0562;玄¶
䂓不&KR0376;如綫疑似機微之失将何𫠦折𠂻㢤此道衡¶
之書𫠦以不可不作也然必名之以禅海者禅言其¶
静而海言其性也佛氏以見性爲學而性之不&KR0014;見¶
者動累之也是故駐動謂之静䏻静則明明則性可¶
<pb:KR4d0569_SBCK_013-15a>¶
見矣性可見則通乎佛矣故禅海者誠學佛之要書¶
也其編輯之富述作之精雖與𫝊燈諸書並𫝊可也¶
然非上根大噐之人其亦孰得而知㢤扵此而不知¶
則舎禅海而入苦海豈道衡意㢤余非知佛學者姑¶
誦𫠦聞以為序使後之人&KR0026;之其亦有𫠦感悟也矣¶
道衡俗姓葉氏祝𩬊鎮江之金山禅教二書靡不畢¶
通間亦旁習儒言其扵諸子百家多𫠦渉獵然最善¶
作詩有𫠦謂半間集𫝊諸學者云¶
　　　　雲深詩序¶
吴僧朝宗家祁水之南生而穎異㓜不好弄甫十&KR0010;¶
得法華七卷讀之即通大義父母以為夙成因命祝¶
髮為僧習内典之學後入天岸法師室復得止&KR0026;之¶
&KR0562;焉既而典賔筵扵雨華主懴席扵大徳首衆扵南¶
翔皆以徳業優贍著&KR0091;然恬静自守雅不泥榮名甞¶
<pb:KR4d0569_SBCK_013-15b>¶
題其𫠦居曰雲深而自&KR0197;曰雲深道人嗟夫昔人賦¶
詩有以僧託興扵雲者盖雲與僧皆㳺扵世之外而¶
以雲出僧不出為髙故唐顯萬在萬松嶺與雲争半¶
間分之而以巳之不出休休焉自驕扵雲則雲者固¶
僧之𫠦宜以託興焉者也朝宗以雲深題其居豈非¶
詩人之遺意而萬之徒歟故為序其事而繋以詩曰¶
老僧客雲間雲深不知䖏禅房玉葉迷法座天花護¶
無形視其消弥空覩其聚動静齊変幻昏旦相依附¶
雲以無心出僧以無心住雖云同卷舒終亦異㽞去¶
顯萬今何在雲山舊甞駐對之而自驕寕不以此故¶
僧盖萬之徒是用寓情素¶
九靈山房集卷之十三終¶
