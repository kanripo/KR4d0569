# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 13


　　　送董郎中序¶
十數年前海内兵起生民塗炭樞密院判官穆爾古¶蘇
公首率義從分鎮越江上守要害以禦暴立保障¶以生
聚東南之民賴以休息者久之方是時士大夫¶咸聲隨
<pb:KR4d0569_WYG_013-1b>
影附爭遊其門以自効若夫才識之優文藝¶之贍則未
有過於董君正仲者矣君當院判官遇害¶之餘即率其
士大夫之在越者來歸我相國我相國¶以武濟世以文
經邦不愛玉帛車馬招納四方賢俊¶而才識文藝之士
彬彬然為生民出者大抵多遊院¶判公之門藉院判公
之門得美仕至於今不絶然特¶起驟為柄用者常因其
才而不盡以院判公之故而<md:KR4d0569_SBCK_013-1b>¶其人猶曰吾常遊於院判
公云耳則院判公之所與¶遊豈易得哉況遊於其門而
<pb:KR4d0569_WYG_013-2a>
復以才特見柄用如董¶君者哉君由樞府都事為分省
員外尋拜公府長史¶擢樞府斷事官轉經厯所至甚宜
於職焯有譽聞今¶平章公開省臨安更新庶務思得宿
學重望諳練治¶道之人以長其幙府乃以便宜薦君為
左右司郎中¶將之官樞府諸僚友請為文以餞之夫千
里之駒誠¶駿矣然必育於范廐者為足貴千尋之木信
材矣然¶必産於鄧林者為足珍君以才識之優文藝之
贍早¶遊院判公之門是故不失為范廐之駒鄧林之木
<pb:KR4d0569_WYG_013-2b>
矣¶今復當王事靡盬之秋而受我相之知遇將見鳴和¶
鸞於衢路適繩墨於廟堂而范廐之所育鄧林之所¶産
不虚辱也然吾聞臨安為東南一都會平章公以¶重兵
臨方面當號令廣布之初政治更新之日其任<md:KR4d0569_SBCK_013-2a>¶為至大
其責為至重贊之之方宜制其變於畫諾之¶際先其謀
於籌思之時推其源以救其失定其本以¶持其久盡思
廣忠綽有可為者君其勉之幙府者庶¶政之喉襟也而
軍旅之事亦有與責矣況君居幙府¶之長而為其所柄
<pb:KR4d0569_WYG_013-3a>
用者乎¶
　　　送真郎中序¶
客省大使真保君拜江浙行中書左右司郎中君以¶名
將相家仕於方面其居理官也則鞫獄平允民不¶稱寃
其居客省也則宣導有儀等威有度甚為公相¶所器重
至正甲辰秋今丞相開省臨安思得通習國¶典諳練治
道之士以長其幙府顧視羣僚中惟君宜¶預是選遂以
便宜薦居今職吾屬獲交於君既久且¶相好也故於其
<pb:KR4d0569_WYG_013-3b>
行不可無一言以贈乃告之曰先平¶章公以名臣貴胄
宿德碩才遭逢盛明廣大之日敭<md:KR4d0569_SBCK_013-2b>¶厯省臺秉麾授鉞者
有年矣而顒顒卭卭如珪之粹¶如璋之美不以至正而
加厲不以至明而加察通乎¶事物之變而不膠於心達
乎天人之藴而不滯於迹¶真古所謂愷悌君子四方為
綱者矣君結髪侍左右¶薰蒸乎直溫剛簡之德漸漬乎
三德三行之訓其耳¶目之所接家庭之所習無非尊君
親上字民馭吏之¶道昔日之所知乃今日之所行是宜
<pb:KR4d0569_WYG_013-4a>
君之居理官而¶獄訟平居客省而儀度舉有以致其公
相之所采用¶也雖然夫所貴乎世家公子者以能纂乃
舊服如先¶公之在省臺也先公之流風善政没世不忘
況臨安¶盖嘗遥奉其約束旁沾其德化而民若吏至今
思慕¶之不已君誠能以先公之治省臺者贊其在上之
人¶而推廣之吾民其庶幾乎詩曰王命山甫纘戎祖考¶
我國有矣又曰無忝爾祖聿修厥德君其勉乎哉<md:KR4d0569_SBCK_013-3a>¶　　　送楊都事序
<pb:KR4d0569_WYG_013-4b>
楊君百川世為呉陵望族由諸生起家公府掾有能¶聲
衆論賢之薦為江浙分省都事今以前職參贊右¶丞公
軍府將行中吳大夫士與百川善者咸歌詩餞¶之而請
余序之余曰方今海内多故兵戈四起方面¶大臣往往
籍土地竭貨財招徠僄勇士務擊刺格鬬¶以為強軍中
之氣凜然騰在人上士之圎冠大裾坐¶而堯言起而舜
趨者雖風從霧集列處幙府下然皆¶噤口結舌惴惴莫
敢出一語開陳古先王之道而為¶之裨贊當是時非明
<pb:KR4d0569_WYG_013-5a>
憲度習文法周事情者不足以¶揺動之百川固世之圎
冠而大裾者然起家公府掾¶則憲度明矣進擢都司則
文法習矣以諸生走南北¶則事情周矣而又本之以職
守將之以教令是行也¶吾見其出入鳳池從容虎帳彼
之處尊位都重權者<md:KR4d0569_SBCK_013-3b>¶咸磨去圭角剗平畦岸不敢傲然
自較其尊卑而古¶先王之治道庶可裨贊其一二矣況
右丞公之守錢¶塘往往虚心多士屈己下僚與向之處
尊位都重權¶者異也嗚呼以百川之才之美而往贊右
<pb:KR4d0569_WYG_013-5b>
丞公如決¶大川而注之海余尚何所容喙於其間哉¶
　　　送馮員外序¶
國家置官内而朝廷外而方面皆為之設幙府以廣¶其
贊助所以朂道勸德補政益治出入詢謀言動獻¶替者
也然其為職亦甚難矣夫知之而必言已所可¶為也言
之而必從豈己之所能哉上無必從之道則¶下有必失
之患非謂之難而何雖然今之居是職者¶吾亦未見其
為難也上之所行是耶則每徇之於外¶曰是已嘗與損
<pb:KR4d0569_WYG_013-6a>
益之云耳上之所行非耶則每恕之¶於内曰吾居人之
下言不吾從行不吾專而力不吾<md:KR4d0569_SBCK_013-4a>¶敵與其立異而速悔
曷若附和而取容茍焉以全吾¶位保吾禄而去是其為
職也豈不易易哉余謂士之¶居其位事其人當勉其所
難而戒其所易能勉其難¶而戒其易斯無負國家置官
之意矣馮君初以才辟¶淮省掾從仕照磨及檢校官後
改浙省都事皆以善¶贊助稱今復以員外郎從平章公
於臨安平章公以¶傑出之資負有為之志方將賢禮僚
<pb:KR4d0569_WYG_013-6b>
屬訪問直道以¶一新其弊政君之往也吾見其無言不
從無行不得¶雖不欲以易於其職者自處而亦無向之
所謂難者¶矣君其勉之乎¶
　　　送劉以順詩序¶
諮議番陽葉君有兄曰德齊者嘗以江西省員外郎¶分
治廣海間後竟没身王事而諮議君莫知之也至¶正癸
夘廣東舶商劉以順至三呉始持員外公故人<md:KR4d0569_SBCK_013-4b>¶書遺諮
議君而告以員外死事諮議君捧書哭仆地¶絶而復蘇
<pb:KR4d0569_WYG_013-7a>
者數四已而進以順詢及其家人以順曰¶余不識員外
公然聞貟外死事彭夫人已卒惟孤子¶肇慶在今亦莫
知其所向矣諮議君收涕言曰我兄¶已矣使是子而在
則我兄雖死猶不死也雖然當烟¶瘴晦𠖇之際干戈紛
擾之時而以眇焉獨繭之緒寄¶諸萬里外誰為我致之
者終當棄官往訪以存我兄¶之後嗣言已復哭之慟以
順因亦泫然出涕為感動¶者久之既而曰余嘗以商事
走湖海間見人視兄弟¶及兄弟之子往往如秦人視越
<pb:KR4d0569_WYG_013-7b>
人之肥瘠漠焉不加¶喜慼於其心而諮議君獨眷戀如
是可謂義人矣余¶雖不敏獨不能感君之義以承君之
諾乎諮議君拜¶且泣曰果能是吾將有以報子矣於是
以順杭海而¶南抵惠州訪員外公門人故吏無在者已
而聞諸道<md:KR4d0569_SBCK_013-5a>¶途之言始知葉氏孤流落州民朱氏家後以
百計得¶之以順奮不顧身即手攜是子出入鯨波之中
間關¶虎狼之境越萬里以歸之諮議君德之甚力挽以
順¶留吳且將圖報於以順而以順竟擇日戒行李去之
<pb:KR4d0569_WYG_013-8a>
不顧也諮議君方以髙才雅識佐今太尉丞相治呉¶進
退人才直易易爾人咸謂以順小留諮議君必有¶以處
以順者以順曰吾以感人之義不食人之諾而¶來事既
已吾當歸爾不知其他也嗚呼君子之所為¶惟其義而
已矣當慷慨恤人之孤不顧一己利害時¶但知義之所
在當如是耳初豈有絲毫邀報之心哉¶不然非有職司
之責簡書之畏也而顧以六尺之軀¶自試於萬里不測
之危地哉今世之士大夫食人之¶禄者亦多矣然或以
<pb:KR4d0569_WYG_013-8b>
事適數百里外則戚戚焉而思¶引避者有矣或於事而
無避然不免食人之諾者有<md:KR4d0569_SBCK_013-5b>¶矣能弗食人之諾或不無
望報之心者有矣其聞以¶順之風亦可少愧哉以順行
有日諮議君為裒詩餞¶之而屬余序其事於首簡如此¶
　　　送錢參政詩序¶
昔者藩翰守臣多以武人為之安危大柄盡出於其¶手
然後左右前後皆一時僄勇士惟知馳馬試劍擊¶刺以
為強一有被儒服之人開口説仁義禮樂法令¶事則往
<pb:KR4d0569_WYG_013-9a>
往拒絶勿使近故其流弊卒至驕蹇自恣甚¶至蔑棄約
束盜有其衆以自私我相國痛懲前弊凡¶守疆場綰兵
柄者始參用儒服之人使以仁義為干¶戈禮樂為甲胄
法令為矢石是則安危大柄其遂倚¶重於儒臣矣乎淮
安守者嘗踵故弊妄啟事造釁相¶國撫之以威惠鎮之
以親兵而命淮省參政桐川錢¶公總治焉公以甲寅科
南士第一名中選授翰林國<md:KR4d0569_SBCK_013-6a>¶史院編修後出使方面留
掾行臺除浙省都事會淮¶安乏守遂以其省員外郎往
<pb:KR4d0569_WYG_013-9b>
繼由貟外陞郎中由郎¶中擢太尉參軍後居太夫人憂
於呉興僉謂士之身¶繫安危者古有起復之典又可聽
其終喪而不強起¶之乎遂超授今職仍俾總治淮安以
守其故地公引¶義固辭使者促上道至五六弗止公不
得已乃墨衰¶絰而就職於是戒塗有日中吳大夫士以
韓昌黎送¶李尚書詩分韻賦古律餞之且謂余宜為文
序諸首¶竊觀淮安統有兩淮之地凡十六郡其他名州
壯縣¶盖數十焉相國以重兵分鎮之帶甲之士動十萬
<pb:KR4d0569_WYG_013-10a>
計¶其土地之廣兵戎之衆誠非他郡府所及然當百戰¶
之餘人民流散田業多荒而生意盖蕭然矣其所仰¶給
者不過東南之糇糧轉輸之事雖日月相繼而從¶軍吏
士猶燕豆疏惡有辛苦無聊之心為今之計莫<md:KR4d0569_SBCK_013-6b>¶若寓兵
於農興屯田之政為富國之本使吾之將士¶得以坐享
其成利於是乎椎牛釃酒豐犒部曲而休¶養之以固其
軍心以增其士氣庶可用之於戰守則¶屯田豈非今日
之急務乎嗚呼若公者其亦有見於¶此乎公之守淮也
<pb:KR4d0569_WYG_013-10b>
亦既本之以仁義道之以禮樂輔¶之以法令有以致其
軍士之帖服而比年以來又廣¶屯洪澤芍陂之田以佐
其兵費盖洪澤既耕則淮之¶東可守芍陂既種則淮之
西無憂公於此可謂得守¶淮之急務矣昔晉羊祜之守
襄陽也嘗減戍邏之卒¶墾田八百餘頃始至無百日之
糧季年乃有十年之¶蓄則公豈非羊祜其人乎嗚呼此
固吾儒之能事而¶謂彼武人者能之乎然則安危大柄
其可不倚重於¶公也乎公事二親盡孝其在朝廷嘗以
<pb:KR4d0569_WYG_013-11a>
孝行動皇上¶之知及歸省桐川僅奉其親以居越而桐
川之兵禍<md:KR4d0569_SBCK_013-7a>¶曾不旋踵而見之識者以為皆公孝感之所
致公之¶孝於其親者如此則其所以忠於事上也宜其
如前¶之所為矣是以不可不表而論之¶
　　　送陳嘉興序¶
惟我相君之治呉也思有以畏服衆志而安定之乃¶起
文學通練之士以慰其民望而士大夫之在呉者¶盖彬
彬然而出若夫禮樂之器文藝之學則未有過¶於陳君
<pb:KR4d0569_WYG_013-11b>
子方者矣君汴人也乙亥間以春秋薦於鄉¶及禮部輟
科為觀風使者所推擇捧檄云邁假道於¶呉先平章公
見其意氣之宏達議論之慷慨經畫之¶整密而文物之
雍容也遂以行省都事薦起之於是¶章程之施於庶府
故實之講於幕中文移之行乎軍¶旅其赫然震耀於西
浙者大抵皆君啟之也居久之¶乃以年勞陞理問由理
問為郎中會嘉興郡守乏人<md:KR4d0569_SBCK_013-7b>¶咸謂非借重於君不可盖
以多事之秋列郡人民救¶死扶傷於田里閭閻者疾病
<pb:KR4d0569_WYG_013-12a>
呻吟未甚休息也而東¶征西討賦斂繁重撫摩惠愛之
恩未盡浹洽也深文¶俗吏接踵有司寛裕忠厚之政未
足以旁達幽逺也¶二千石苟非其人則何以哉於斯時
也寧輟君於省¶府之親密而使專城於千里者其意亦
深矣乎於是¶省府諸公惜僚友之遽别念舟車之莫留
請余為文¶以為贈余既知君最深又方承乏儒臺以文
墨為職¶業其可以固陋辭乃序之曰我朝設進士科以
取士¶或病實效之不著然於河南乃獨得其二人焉其
<pb:KR4d0569_WYG_013-12b>
一¶曰君之兄參政公當科舉復行嘗以廷對魁天下士¶
自後敭歴華要卓然有為在中臺時屢以直言忤意¶奮
不顧私其清節勁行朝議偉之天下壯之其一則¶君也
君所居位視參政公雖稍後然觀其設施如此<md:KR4d0569_SBCK_013-8a>¶所至豈
易量哉追蹤參政公豈晚也哉君行矣姑待¶君於蘇臺
之上三年而歸有以告我焉¶
　　　送丁山長序¶
古者學無常師名一人為師而其餘皆如弟子焉者¶今
<pb:KR4d0569_WYG_013-13a>
之學官是也然求其稱是職而無愧不亦難哉江¶南科
舉盛時盖嘗有議之者其説以通經義能辭賦¶為稱職
至辛已之歳科舉既輟而復行朝廷遂著令¶以鄉貢下
第者署郡學正及書院山長則庶幾議者¶之遺意而其
效之淺深則又係諸其人而非法之罪¶也丁君子儀嘗
以書經中江浙鄉試上名於是南北¶阻兵道里不通欲
貢之春官未能浙省丞相便宜授¶呉之甫里山長呉為
浙中文獻之邦遊儒竒士冠摩¶而轂擊居學官者為尤
<pb:KR4d0569_WYG_013-13b>
難子儀倚席於此以其學於¶已者淑諸人不為新竒以
取名不為昬誕以徇俗使<md:KR4d0569_SBCK_013-8b>¶賢而才者有所據立愚不肖
者有所化而改至於事¶上接下之密勾稽錢榖之嚴繕
修屋舍器物之備時¶人以為能者在子儀則其餘事耳
以故縉紳韋布之¶士識與不識皆不謀而同聲曰此固
通經學而能辭¶賦者也此固稱其職而無愧者也亦既
在官五載受¶代而歸訓導張某金某以余嘗提舉儒學
知子儀為¶特深又且舍子儀之館與子儀交最密是以
<pb:KR4d0569_WYG_013-14a>
來請文¶以贈余不得辭抑余私有贊子儀者子儀為湖
之秀¶彥而湖則安定胡先生之所教也安定教湖學時
嘗¶置經義治事二齋以淑其人士如治民治兵水利算¶
數之類亦皆在所當習是則安定之為教也似不止¶經
義詞賦二者而已耳子儀去安定雖稍逺然流風¶餘澤
被於是郡則其得之安定者深矣繼兹以往法¶當教授
一郡子儀尚毋以今之稱其職者為已足而<md:KR4d0569_SBCK_013-9a>¶益求安定
之所以教湖學者而致力焉吾徒其庶幾¶乎湖郡太守
<pb:KR4d0569_WYG_013-14b>
陳君元禮余友也子儀歸以余言質之¶其將有發也夫¶
　　　穆院判哀詩序¶
樞密院判穆爾古蘇公哀詩若干巻公之門生故吏¶及
其士友之所作也公武威人初家濤江之上後居¶呉最
久有才名浙水間然每困頓不偶久之用進士¶起家為
紹興路録事司達嚕噶齊能以直道抗上官¶得士庶心
其後遭時多故逺近騷動遂練民為兵數¶擊叛亂有功
浙省左丞楊旺扎勒方虎視錢塘方國珍¶亦擅威四明公
<pb:KR4d0569_WYG_013-15a>
往往以法誅其部曲無所顧望其所¶行有人所不能行
者名既上聞乃遷江東道肅政廉¶訪司經厯未幾丞相
達實特穆爾公復以便宜改今職¶公又大出師以討不庭
而臺端貴人有忌公者召至<md:KR4d0569_SBCK_013-9b>¶私第使健者候諸門擊殺
之先是餘姚同知托卜戩君¶慈溪縣尹陳君麟亦皆慕公
之為以自奮而公盖其¶傑然者也然三人常鼎立為犄
角勢故東南之氣稍¶振及托卜戩以無罪誅陳以失勢陷
至公之死而上下¶之望絶矣此諸君之所以深恨於斯
<pb:KR4d0569_WYG_013-15b>
時也恨之深而¶哀之至故為按抑蒿里薤露之遺音作
為叙哀之詩¶多至千餘首其壻淮省都事王順樞密院
管勾陳遜¶既相與編輯成巻而浙省理問劉宣公之客
也來屬¶余序其首余惟秦有奄息仲行鍼虎者皆國之
良也¶一旦以無罪而見殺國人為賦黃鳥之詩以哀之
而¶紫陽朱子以為世之讀是詩者亦徒閔三良之不幸¶
而念秦之衰至於王政不綱諸侯擅命而殺人不忌¶如
此則莫知其為非也然則公等之死較諸三良之¶見殺
<pb:KR4d0569_WYG_013-16a>
固不能以盡同而諸君之所以哀之者則視黃<md:KR4d0569_SBCK_013-10a>¶鳥之詩
為無間矣使朱子而在得諸君之詩而讀之¶余又不知
其歎世之何如也嗚呼怖矣公漢姓呉氏¶字善卿居家
甚孝為人慷慨不拘小禮遇人豁然推¶腹心與人交於
恩意尤篤也其州里世次年壽卒葬¶已著於識公之墓
者故此不贅焉¶
　　　贈葉生詩序¶
國朝設科目以網羅天下之士可謂盛典矣而十數¶年
<pb:KR4d0569_WYG_013-16b>
來四方多故時方尚武中外選舉之制遂格不行¶而世
之為父兄者因不復以科舉之業教其子弟而¶為子弟
者亦不以此而為學今相國開藩中呉文武¶並用雖當
干戈俶擾之際不廢治朝崇儒之典而諮¶議葉君又能
擇良師傅益教其子以學而其仲子蕙¶遂精其業於舉
世不為之時乙已之秋浙闈角藝而¶蕙竟以妙年中選
居諸前列於是纓冠結珮之士莫<md:KR4d0569_SBCK_013-10b>¶不為葉氏榮而齊郡
張君首為詩一章以示意繼此¶而賦者凡若干篇以余
<pb:KR4d0569_WYG_013-17a>
於諮議公為僚友既請為之¶詩而復虚其首簡以相屬
嗚呼若蕙者豈不為世之¶佳子弟哉盖我朝之設科也
嘗合異時明經詞賦及¶博學宏詞制策諸科而為一習
之為甚難而精之為¶尤難世人有白首而不能與其選
者有歴數舉而後¶得者而蕙也年未弱冠即習而精之
一試於鄉輒登¶名第六以與多士相頡頏若蕙者豈不
為世之佳子¶弟哉雖然茍非我相作養於其上諮議君
教之於其¶下蕙亦安能以有是也繼今以往尚毋志滿
<pb:KR4d0569_WYG_013-17b>
意得而¶益求其至以副為相為父者之所望他日上計
禮部¶出備官使因捧檄娯親之榮與尊君報國之念在
家¶為孝子在國為忠臣則蕙之賢又不止為向之佳子¶
弟而已不然昔人謂年少登髙科為不幸者適足為<md:KR4d0569_SBCK_013-11a>¶蕙
之累而亦何榮於是哉余於蕙有契家子之誼焉¶故因
序詩而併致其箴規之意如此諮議君見之其¶必有以
亮余也哉¶
　　　沈僉院送行詩後序
<pb:KR4d0569_WYG_013-18a>
嘉禾沈君之往官宣政也呉之大夫士賦詩若干篇¶以
餞之臨海陳先生既為之序矣先生復俾余書一¶言於
下方余與君同仕方面也有三年之久同居郡¶城也有
數十家之近顧不得同事於職司以觀其行¶事之所至
而將何以為言哉雖然竊嘗有聞於先生¶之餘論而可
以知君之大致矣余之始遊呉也君時¶為浙省理問官
先生以惜其才之可用而不試於劇¶及其為呉郡守為
浙省郎中為兩浙鹽運使固試於¶劇矣先生復惜其任
<pb:KR4d0569_WYG_013-18b>
之小責之近而不得盡展其所¶長及今僉書宣政之命
下先生益惜其投閒而置散<md:KR4d0569_SBCK_013-11b>¶矣余聞而異之以為君之
居理官而獄無寃人居郡¶而郡事理官省幙鹽司而政
事以明財賦以足今之¶官宣政也雖若優遊於事為然
向之居是職者皆以¶省憲妙選充之則其所責任亦非
輕也矣而先生何¶惜之深耶先生曰君之才人固多知
之而知之深者¶則莫余若也盖君之才如神駿之駒可
以一日而千¶里而不可從容鸞和於交衢之舞況欲縶
<pb:KR4d0569_WYG_013-19a>
之維之以¶拘拘於銜橛之間哉方今在上之人厲精圖
治思賢¶如飢渴執政者茍以君轉而上聞作而任之以
大臣¶之事使破崖岸而為之則其所著見豈止如前所
稱¶而已哉古者以泛駕之馬待非常之士而卒蒙其力¶
今豈不若古哉奚以常法而御君也嗚呼此非深於¶知
君者之言乎知君如先生則凡所以論君者宜無¶不當
矣庸敢綴輯其大概以為後序云<md:KR4d0569_SBCK_013-12a>¶　　　贈醫師朱碧山序¶(代人/)
<pb:KR4d0569_WYG_013-19b>
予蚤歳好讀古書而於醫家自素問難經靈樞甲乙¶之
外得漢張長沙傷寒論愛其文奥意古讀之窮日¶夕不
能休寥寥千載之下繼長沙而作者其惟劉河¶間乎河
間之言亦奥古非深於文字者不能以盡通¶故通其説
而得其傳者往往灼知病情之所在為之¶一攻伐以除
之可謂快意而通神者矣用是竊私慕¶焉而怪東南之
醫者鮮克以知此一日與呉醫朱碧¶山論及之碧山乃
愀然曰子誠北士也知北方之醫¶而已矣醫固無南北
<pb:KR4d0569_WYG_013-20a>
之異而習其學者宜有以消息¶之北方風氣渾厚稟賦
雄壯兼之飲食嗜好樸厚而¶儉素非有戕賊斲喪之患
也一有疾焉輒以苦寒疏¶利之劑投之固快意而通神
矣若夫東南之民體質¶柔脆膚理疏淺而飲食之縱嗜
好之過舉與北方之<md:KR4d0569_SBCK_013-12b>¶人異顧欲以前法施之不幾於操
刃而殺人乎是故¶北方之治疾宜以攻伐外邪為先南
方之治疾宜以¶保養内氣為本斯意也河間亦嘗及之
矣但引之而¶不發學者茍能精思而善用勿一滯於攻
<pb:KR4d0569_WYG_013-20b>
伐勿茍求¶於快意斯為得之余時雖矍然稱善然猶未
知其何¶如也及余官江浙分省而碧山以省之太醫相
周旋¶間有疾必求於碧山而碧山則每用保養之齊以
取¶驗以余雖北産而居南日久故亦不宜從事於攻伐¶
盖慎之也余太夫人春秋髙而遘疾甚憊呉之醫者¶羣
至獨碧山之用藥為宜及余得亡血病服藥者經¶年碧
山視之曰此隂虚證也徐補之則愈急止則大¶害從之
用其法不二月而愈嗚呼若碧山者豈非優¶於其學者
<pb:KR4d0569_WYG_013-21a>
乎余於是益有以徵其前言之不謬矣余¶之德於碧山
者甚厚而懼無以報故為歴序其所嘗<md:KR4d0569_SBCK_013-13a>¶論及夫治法之
竒驗如此使世之習河間之學者不¶敢以易心求之而
且知所戒焉是尚碧山之志也夫¶
　　　贈富察鎮撫詩序¶
近十數年來海内多故兵戈四起而東南為尤甚余¶南
鄙之陋儒盖久而厭亂遂挈家泛海渡黑水登萊¶行萬
里以歸我王相總兵公及抵山東入昌樂界愛¶其境土
<pb:KR4d0569_WYG_013-21b>
寧謐民物阜繁駐車而少憩焉忽父老四三¶人者攜酒
漿往勞而甲胄士數輩亦歡然而前且曰¶官南來道里
遼逺甚苦飢將於余具膳晚將於余止¶宿幸毋我虞也
余訝而問焉則今鎮撫君屯田之所¶君守昌樂數載而
能寓兵於農奠安部落仁以綏之¶德以撫之使居者樂
而行者喜故其途路之間更相¶勞徠有三代之遺風此
可見君之善於蒞官而王相¶之明於用人也於是睠兹
樂土解橐與囊即西郭而<md:KR4d0569_SBCK_013-13b>¶問舎焉君乃為之假館以居
<pb:KR4d0569_WYG_013-22a>
之分俸以食之朝夕過¶從甚相款洽既而邑之人士亦
咸感君之惠作為聲¶詩以詠歌之以余嘗從事於文學
請一言為序引余¶惟至元甲戌間中書左丞相巴延公
帥師南下以伐¶宋大敗宋師於江夏於時將吏兵佐之
在軍者咸詣¶麾下賀而丞相則以為此皆三君子之力
非我之能¶也夫所謂三君子者乃河南陳公覃懷許公
其一則¶我富察公也自後朝廷録富察之勲績以懷逺
大將¶軍荆湖廣東道水陸管軍正萬户俾其子孫世襲
<pb:KR4d0569_WYG_013-22b>
焉¶君盖富察公之諸孫生長世家為時貴胄其耳目之¶
所接家庭之所習無非尊君親上字民馭軍之事昔¶日
之所知乃今日之所行是宜君之有為於其職而¶王相
之有取於君也雖然夫所貴乎世家貴胄者以¶能纂乃
舊服如先公之在軍旅也君誠能以先公之<md:KR4d0569_SBCK_013-14a>¶在軍旅者
贊輔王相以平定其土宇朝廷亦安得不¶以待先公者
待君焉詩曰王命山甫纘戎祖考君其¶勉之矣君名文
政字景儀富察其氏也今為行軍鎮¶撫云
<pb:KR4d0569_WYG_013-23a>
　　　禪海集序¶
永嘉有沙門曰道衡平公冥心禪悦深通内典乃以¶去
古既逺淳風日澆末法羼提寖失其本遂廣輯羣¶書發
明斯事綿厯十載始克成編所謂禪門宗泒圖¶人天眼
目亦既模印以行後復以諸尊宿語去華存¶實補綴類
聚曰提綱曰上堂曰小參曰訓示語曰拈¶古曰頌古曰
贊曰偈曰書問曰疏語曰小佛事洎六¶祖檀經馬祖四
家語合若干巻名之曰禪海集盖取¶馬祖禪歸海語也
<pb:KR4d0569_WYG_013-23b>
於是道衡居呉日久余以非才竊¶禄於呉朝夕與道衡
遊獲知述作之大概道衡將繡<md:KR4d0569_SBCK_013-14b>¶諸梓遂俾序其篇端余
嘗聞諸學佛之人曰釋迦二¶十八傳為達摩入中國為
初祖初祖相承至忍大師¶而秀與能分南北宗南宗既
為六祖弟子日盛至馬¶祖大興禪教尊其道者益衍迤
盛大他宗莫及也然¶皆有機縁訓示之語弟子編而集
之分為五宗宋景¶德間呉僧道原採掇成書曰傳燈録
禪宗之書盖昉¶諸此自是以後又有續燈廣燈五燈會
<pb:KR4d0569_WYG_013-24a>
元宗鏡録僧¶寳傳宗門統要諸書者出富哉其為言矣
然自南渡¶以迄我元諸尊宿之道行法言散漫諸方未
有輯而¶為書者而況比年以來兵火四起所至蕩焚妙
㫖元¶規不絶如綫疑似幾㣲之失將何所折衷哉此道
衡¶之書所以不可不作也然必名之以禪海者禪言其¶
靜而海言其性也佛氏以見性為學而性之不能見¶者
動累之也是故駐動謂之靜能靜則明明則性可<md:KR4d0569_SBCK_013-15a>¶見矣
性可見則通乎佛矣故禪海者誠學佛之要書¶也其編
<pb:KR4d0569_WYG_013-24b>
輯之富述作之精雖與傳燈諸書並傳可也¶然非上根
大器之人其亦孰得而知哉於此而不知¶則舎禪海而
入苦海豈道衡意哉余非知佛學者姑¶誦所聞以為序
使後之人觀之其亦有所感悟也矣¶道衡俗姓葉氏祝
髪鎮江之金山禪教二書靡不畢¶通間亦旁習儒言其
於諸子百家多所涉獵然最善¶作詩有所謂半間集傳
諸學者云¶
　　　雲深詩序
<pb:KR4d0569_WYG_013-25a>
呉僧朝宗家祁水之南生而穎異幼不好弄甫十歳¶得
法華七巻讀之即通大義父母以為夙成因命祝¶髪為
僧習内典之學後入天岸法師室復得止觀之¶㫖焉既
而典賓筵於雨華主懺席於大德首衆於南¶翔皆以德
業優贍著稱然恬靜自守雅不泥榮名嘗<md:KR4d0569_SBCK_013-15b>¶題其所居曰
雲深而自號曰雲深道人嗟夫昔人賦¶詩有以僧託興
於雲者盖雲與僧皆遊於世之外而¶以雲出僧不出為
高故唐顯萬在萬松嶺與雲爭半¶間分之而以已之不
<pb:KR4d0569_WYG_013-25b>
出休休焉自驕於雲則雲者固¶僧之所宜以託興焉者
也朝宗以雲深題其居豈非¶詩人之遺意而萬之徒與
故為序其事而繫以詩曰¶老僧客雲間雲深不知處禪
房玉葉迷法座天花䕶¶無形視其消彌空覩其聚動靜
齊變幻昏旦相依附¶雲以無心出僧以無心住雖云同
巻舒終亦異留去¶顯萬今何在雲山舊嘗駐對之而自
驕寧不以此故¶僧盖萬之徒是用寓情素¶
　九靈山房集巻十三¶
<md:KR4d0569_SBCK_014-1a>¶
<pb:KR4d0569_WYG_014-1a>
欽定四庫全書
　九靈山房集巻十四¶　　　　元　戴良　撰
　　¶呉游稿第七
