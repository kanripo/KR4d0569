# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:19.047339
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB04n0145-029九靈山房集-卷第二十九.
<pb:KR4d0569_SBCK_029-1a>¶
九靈山房集卷之二十九¶
　　越㳺槀　男戴禮叔儀𩔖編¶
　　　序　從孫侗伯&KR0004;同編¶
　　　　皇元風雅序¶
昔者孔子刪詩盖以周之盛世其言出扵民俗之歌¶
謡施之&KR0022;&KR0038;郷人而有以為教扵天下者謂之風作¶
扵公卿大夫陳之朝廷而有以知其政之廢興者謂¶
之雅及其衰也先王之政教雖不行而流風遺俗猶¶
未盡冺此陳古刺今之作又𫠦以為風雅之變也然¶
而氣運有升降人物有盛衰是詩之變化亦每與之¶
相為扵無窮漢興李𨹧蘇武五言之作與凢樂府詩¶
詞之見扵漢武之采録者一皆去古未逺風雅遺音¶
猶有𫠦徴也魏晋而降三光五嶽之氣分而浮靡卑¶
弱之辭遂不&KR0014;以復古唐一凾夏文運重興而李杜¶
<pb:KR4d0569_SBCK_029-1b>¶
出焉議者謂李之詩似風杜之詩似雅聚奎啓宋歐¶
蘇王黄之徒亦皆視唐為無愧然唐詩主性情故扵¶
風雅為猶近宋詩主議論則其去風雅逺矣然&KR0014;得¶
夫風雅之正聲以一掃宋人之積弊其惟我朝乎我¶
朝輿地之廣曠古𫠦未有學士大夫乗其䧺渾之氣¶
以為詩者固未易一二数然自姚盧劉趙諸先逹以¶
来若范公徳機虞公伯生掲公曼碩楊公仲弘以及¶
馬公伯庸薩公天錫余公廷心皆其卓卓然者也至¶
扵岩穴之隐人江湖之覊客殆又不可以數計盖方¶
是時祖宗以深仁厚徳㴠養天下垂五六十年之久而¶
戴白之老垂髫之童相與歡呼鼓舞扵閭巷間熈熈¶
然有非漢唐宋之𫠦可及故一時作者悉皆餐淳茹¶
和以嗚太平之盛治其格調固擬諸漢唐理趣固資¶
諸宋氏至扵陳政之大施教之逺則&KR0014;&KR0278;入乎周徳¶
<pb:KR4d0569_SBCK_029-2a>¶
之未衰盖至是而本朝之盛極矣継此而後以詩名¶
世者猶累累焉語其為體固有山林舘閣之不同然¶
皆本之性情之正基之徳澤之深流風遺俗班班而¶
在劉禹錫謂八音與政通文章與時髙下豈不信然¶
歟頋其為言&KR0137;散見扵諸集&KR0137;為世之徼名售利者¶
𫠦采擇𫝊之于丗徃徃𫉬細而遺大得此而失彼學¶
者扵此&KR0137;不&KR0014;盡大觀而無憾此皇元風雅之書𫠦¶
為輯也良甞受而伏讀有以見其取之愽而擇之精¶
扵凡學士大夫之詠歌帝載黼黻王度者固已烜耀¶
衆目如五緯之麗天而隐人覊客珠&KR0162;璧棄扵當年¶
者亦皆兼收並蓄如武庫之無物不有我朝為政為¶
教之大凡與夫流風遺俗之可㮣見者庶展卷而盡¶
得其有関扵世教有功扵新學何其盛也明徃聖之¶
心法播昭代之治音舎是書何以㢤書凡若干卷東¶
<pb:KR4d0569_SBCK_029-2b>¶
海隐君子鶴年𫠦輯鶴年之曽&KR0025;祖左丞公以豐功¶
&KR0646;績受知丗皇出入禁近者甚乆鶴年既𫉬濡染家¶
庭之異聞而且日&KR0025;鴻生碩士㳺粲然之文固厭飫¶
扵平生一旦退䖏海隅窮深極宻與世不相関者㡬¶
廿載扵是當代&KR0014;言之士凋落殆盡而鶴年亦老矣¶
乃取向𫠦積萹章之富句抉字擿編集𩔗次之而題¶
以今名良&KR0060;遡其有合扵聖人刪詩之大端者為之¶
序庶㡬同志之士共謹其𫝊焉¶
　　　　餘姚海隄集序¶
餘姚俯瞰大海而西北當其衝每&KR0010;海潮奔突&KR0275;風¶
挟怒濤相輔為害率常破廬舎壊土田且將魚其人¶
而沼其地當宋為縣時知縣事謝景&KR0004;甞為隄二萬¶
八千尺施宿又為隄四萬二千尺而其中為石隄者¶
五千七百尺其𫠦以與海為抗者可謂至矣然土隄¶
<pb:KR4d0569_SBCK_029-3a>¶
善崩而舊涯日墊為斥鹵凢西北田之受灌陂湖者¶
亦且溢入醎流&KR0010;用不稔&KR0038;朝易縣為州四十餘年¶
而&KR0038;子葉先生来為其州判官行視敗隄亟與郷之¶
父老圖𫠦以弭之迺䂓貨食募匠傭揆日之吉鑿石¶
為隄以尺計者捴二萬四千二百三十五其視前人¶
之功可不謂益至矣乎扵是州之民相與誦羙之不¶
巳既𦤺辭走亰師請&KR0038;子&KR0101;丞陳公衆仲翰林學士¶
王公師魯為文記其事而復退率州士之工乎詩者¶
以及寓公過客作為樂府歌行五七言近體若干首¶
以詠&KR0084;先生之功扵無極先生之子南䑓&KR0122;晋裒集¶
為若干卷將鋟梓以𫝊而属余序之昔漢召信臣為¶
南陽太守甞造鉗盧陂扵穣縣累石為隄以莭水势¶
田𫉬羙溉民甚利之及後漢杜詩為太守復脩其業¶
時人為之&KR0084;曰前有召父後有杜毋先生継謝施二¶
<pb:KR4d0569_SBCK_029-3b>¶
令為海隄視杜之継召作陂隄則同州人士&KR0084;思之¶
又同𫠦不同者彼盖漢史𫝊其事此則出扵民俗之¶
誦羙而非太史氏之𫠦紀錄也雖然杜之功僅齊扵¶
召而先生之功則非謝施𫠦可及庸詎知是隄之築¶
不有待扵先生而後大顯扵丗乎則夫他日之秉史¶
茟者固當以先生之紀録&KR0503;見乎前事而召杜不得¶
専羙兩漢矣詩曰惟其有之是以似之庸敢&KR0060;&KR0145;斯¶
義序𫠦以作者之意如此先生入官之&KR0130;歴作隄之¶
&KR0010;月與夫為政之大凡載之記文得以互見者不贅¶
焉¶
　　　　宻菴文集序¶
文主扵氣而氣之𫠦充非本扵學不可也六&KR0052;而下¶
以文䧺世者&KR0091;孟軻氏韓愈氏孟軻氏曰我善養吾¶
浩然之氣韓愈氏曰氣盛則言之短長聲之高下皆¶
<pb:KR4d0569_SBCK_029-4a>¶
宜然孟軻氏之養氣則既始之以知言而韓愈氏之¶
氣盛亦惟三代兩漢之書是觀聖人之志是存耳文¶
以氣為主氣由學以充見之二氏可考而知也後之¶
學者乃&KR0137;不是之求方貴華尚采粉澤以為工遒宻¶
以為&KR0014;吁亦末矣是故有見扵此而思務去之者豈¶
不謂之有志之士乎若吾友謝君原功斯為有志之¶
士矣原功自㓜強記捷識敏扵學問比壮&KR0052;史百家¶
皆搜抉槄擢毫分縷觧積之既乆&KR1343;泓涌溢浩乎其¶
沛然矣甞一試江浙郷闈不利&KR0186;謝絶塲屋&KR0573;其遺¶
&KR0052;見尚書貢公扵吴山公一見即待以竒士巳而同¶
泛大海相與朝夕論辨一意古學刮摩淬礪訖為聞¶
人後稍&KR0025;軍淮右應聘中吴浮沉常調者數載則&KR0416;¶
土内附例徙南亰逹官貴人有知原功者強起而𦤺¶
之逺郡扵是踰江渡河壮走齊魯登㤗山臨淄水而¶
<pb:KR4d0569_SBCK_029-4b>¶
文氣益壮柰何不二三年復以踈雋不檢棄去平生¶
&KR0573;&KR0018;百不一試而其志之可見者獨文而巳原功之¶
文肖其為人其立論閑以挺其書事簡以悉其序記¶
銘賛雅徤而竒警其詩&KR0084;彬蔚而穠麗庶㡬傑出一¶
時流軰無敢與並者原功既東還故里携其𫠦著宻¶
菴槀若干卷授余曰吾𫠦與㳺而文者誰歟惟是文¶
槀宜有序敢以請扵子余不得辞謹為論次其學之¶
有得扵孟韓者書之于首簡使丗知原功之文非徒¶
粉澤遒宻之是務而其傑出一時者盖由有氣以充¶
之而又&KR0014;本之以學也原功㑹稽人名肅其字原功¶
宻菴乃别&KR0197;也故以題其槀云¶
　　　　大梅常禅師語錄序¶
學佛之人謂一&KR0704;語言皆壅蔽自心光明又謂語言¶
者道之標幟也盖道之妙不可以語言𫝊而可以語¶
<pb:KR4d0569_SBCK_029-5a>¶
言見余觀常禅師&KR0004;見馬祖問如何是佛馬祖曰即¶
心是佛後有一僧問云師見馬祖得箇什麽師曰馬¶
祖向我道即心是佛僧曰馬祖近日佛法又别又道¶
非心非佛師曰任汝非心非佛我只&KR0249;即心即佛馬¶
祖聞之為之歎許大㢤言乎非道之𫠦由以見者乎¶
故自是而後師之道行日著而學徒之至如歸以至¶
臨殁示衆物非他物一語洞見生死庭户無少留情¶
信其為一代之&KR0646;人矣鄞大梅山之護聖寺盖師&KR0688;¶
道之䖏寺舊有語録甞鋟梓以𫝊後燬于火不存者¶
久之復言慥公主是寺之日為請文海郁公朝勘夕¶
校裒集成帙而併採摭唐宋以来諸碩徳拈提頌古¶
詩偈䓁萹及凢名人鉅公𫠦為碑碣題詠之類附之¶
語録之左復言方重入于梓未及成而退席矣本宗¶
生公實&KR0024;其䖏乃急唱衣鉢命工完之仍介文海求¶
<pb:KR4d0569_SBCK_029-5b>¶
余序其首夫道以心而𫝊以言而顯言固不得與道¶
抗而道實不離乎言粤自逹磨西来有𫠦謂教外别¶
𫝊不立文字之&KR0003;學者遂至擯棄語言&KR0376;口而不及¶
曰吾師逹磨甞云尓彼獨不思馬鳴龍樹百丈断際¶
諸師皆前後逹磨而興者也&KR0137;兼契&KR0052;以造論&KR0137;借¶
龍宫之書以泛觀&KR0137;精入乎三蔵&KR0137;該練乎諸宗語¶
言之顯夫是道者其可盡棄之㢤師爲馬祖的嗣而¶
是録也一皆開闢正信直明一心以歸合佛祖之𫠦¶
示非世之應機酬詰以枝辞蔓&KR0003;爲辨愽鈎章&KR0068;句¶
爲迅機岐道而二之者𫠦可同日語也學者扵此苟¶
&KR0014;借言以顯其無言以求𫠦謂道者而躬行之庶㡬¶
大法全體離言語相用以證夫逹磨氏之&KR0003;而扵教¶
外之𫝊亦何同而何别乎夫如是則文海之𫠦集不¶
爲徒是復言本宗之汲汲扵刋布者不爲虚行矣雖¶
<pb:KR4d0569_SBCK_029-6a>¶
然學者其勉之師㐮陽人俗姓鄭氏世系入道之詳¶
具見𫝊燈兹不贅述也¶
　　　題䟦¶
　　　　䟦㝎武帖¶
右㝎武禊飲帖今為大慈寺主僧南宗禅師㝎公𫠦¶
蔵&KR0060;攷此帖真迹及石刻俱以殉塟昭𨹧唐末温韜¶
彂其𫠦蔵但取金玉而帖與石悉棄墓隧中宋&KR0004;耕¶
民入隧見帖&KR0083;巳腐獨&KR0018;其石歸以搗帛㝎州一㳺¶
士見而竒之即以百金市去丗謂之古㝎本王君貺¶
守長安取㽞公庫庫焚而石毀㝎武乃其别刻歴代¶
蔵之御府石晋之末契丹自中原輦載貨寳圖記北¶
至真㝎徳光死漢兵継至此石棄之中山慶暦中為¶
李學䆒者𫠦有其後宋景文公守㝎武乃&KR0145;其石匣¶
置郡齋熈寕間薛師正出牧其子紹彭好書因别刻¶
<pb:KR4d0569_SBCK_029-6b>¶
一石易之丗謂之薛氏本大觀中紹彭之弟嗣昌以¶
𫠦易本獻諸朝徽宗命龕貯宣和殿靖康之亂遂不¶
知𫠦在矣其𫠦摸搨古㝎本差肥薛氏本稍瘦王順¶
伯主肥者尤延之則以瘦者為真二公皆好古愽雅¶
其論此帖不同如是要必互有𫠦見是本乃類瘦者¶
其為薛氏本無疑盖㝎武&KR0004;刻丗之竒寳也舊蔵曺¶
南吴志淳家禅師為買家旁良田若干畞貿而有之¶
余一日謁禅師慈雲山中禅師出以相示而俾識諸¶
後甞&KR0026;張彦逺法書要録謂右軍平生𫠦書以禊飲¶
帖最得意故㽞付子孫𫝊七丗至僧永乃付弟子辨¶
才唐太宗遣䔥翼詭辨才以得帖既𫝊之扵僧而苐¶
五行有僧字者盖是時搨本巳多惟僧永𫠦蔵為真¶
故扵行間以僧字押縫耳嗟乎僧永不可作矣去之¶
六七百年而此帖復為僧家𫠦蓄則襌師者豈永之¶
<pb:KR4d0569_SBCK_029-7a>¶
後身耶且其石刻一則曰古㝎一則曰㝎武皆因㝎¶
之人士及㝎牧守𫠦蔵而得名今禅師名㝎而實有¶
乎此帖百世之下庸詎知不&KR0091;為僧㝎𫠦蔵本耶夙¶
有縁契扵斯見之矣然付之弟子頗難其人使&KR0014;知¶
𫠦寳愛如辨才者猶不保其不失况下此者乎禅師¶
後人尚加慎矣㢤¶
　　　　䟦康里公臨懐素論草書帖¶
右懐素論草書帖語康里文獻公𫠦臨按懐素唐僧¶
字蔵真以善草書擅名大暦間頃見其一帖云王右¶
軍草書不及張芝又一帖云張芝草書非老僧莫入¶
其體則懐素自謂抗芝而過右軍矣不知此論然乎¶
否乎藝家相薄豈自昔有之乎文獻公書名之重不¶
在懐素下其䟦此帖乃尊之為竒寳視懐素之論右¶
軍抑何過厚耶與權家蔵此卷非獨愛其字畫之妙¶
<pb:KR4d0569_SBCK_029-7b>¶
盖亦重乎徳矣¶
　　　　龍山古蹟記後題¶
嗚呼是惟先師待制栁公之遺墨公提舉江西儒學¶
時正宗&KR0716;公方主龍興之上藍暇日過&KR0025;甚相好也¶
後二三年公既受代歸婺而正宗亦謝事還鄞之龍¶
山婺與鄞相去数百里逺而公扁舟訪之宿㽞是山¶
㡬一載古蹟記作扵此時于時公年已七十後二年¶
召入禁林又一年而殁去之十六年𫠦而正宗亦示¶
𡨜矣乆之正宗之法孫仲猷闡公由海上使還偶檢¶
故箧見公此文䑕蠧中爲之傍偟瞻覩念前脩之䆮¶
逺痛遺澤之日微亟命装治成卷且俾志諸左方嗟¶
乎公以道徳文章爲丗大儒而其平生乃多喜與方¶
外諸尊宿㳺故其遺&KR0472;流落人間者士大夫罕&KR0014;蓄¶
之而每見諸山人野士之室今觀此文𫠦以拳拳是¶
<pb:KR4d0569_SBCK_029-8a>¶
寺之始末正宗之交好者如此其信道為法之勤可¶
謂透脫情境者矣昔人謂蘇文忠公為五祖戒禅師¶
後身故其為文漫衍浩蕩一自般若中出若公者豈¶
其人歟嗚呼公今已矣覧其遺&KR0472;尚&KR0085;以増兹山之¶
勝氣也¶
　　　　䟦薮上人𫠦書蓮&KR0052;後¶
四明甘露寺沙門龍淵薮公手書妙法蓮華&KR0052;七卷¶
以報佛㤙乙卯之春余㳺龍山訪龍淵扵甘露禅室¶
龍淵出以相示而命志諸後余聞一忉契&KR0052;皆佛𫠦¶
演而此&KR0052;獨為諸&KR0052;之王至其引蓮為喻則以三丗¶
同時十方同㑹方其開時即有果而扵果中即有因¶
盖其諸子雖分布而㑹聚無隔断此其𫠦以名蓮而¶
蓮之為言連也𫠦以明上承圎教開權顯實之微意¶
也&KR0052;云如来以一大事因緣故出現扵丗而𫠦謂開¶
<pb:KR4d0569_SBCK_029-8b>¶
示悟入即其&KR0562;也昔人有誦持此&KR0052;至以秦王𫠦贈¶
二物託之母手而降生者亦有書寫此&KR0052;即身為爛¶
𤓰香舌為青蓮香者一皆夙净願堅固力之𫠦𦤺龍¶
淵之書是也亦豈徒然也㢤龍淵為人純素質直無¶
世間心而作此字㸃畫勻整意態簡逺其為知㤙精¶
進盖可知矣宗風凋弊之餘&KR0137;至飽食終日増上慢¶
者其視龍淵亦可少愧㢤龍淵甞首衆杭之靈隐後¶
由永樂移至甘露時年六十五云¶
　　　　䟦𡊮學士詩後¶
此六詩𡊮文清公為啇隐師作也元之盛際文清以¶
學問辞章名震天下而斥言&KR0215;字人視之如圭璋珠¶
貝願一覩之而不可得然獨扵啇隐無𫠦爱吝如此¶
則啇隐必有大過人者按啇隐乃龍山永樂寺僧文¶
清甞與同叅横川和尚横川時住玉几山之育王寺¶
<pb:KR4d0569_SBCK_029-9a>¶
雲項源師乕丘永師亦與之同叅詩中𫠦言玉几雲¶
項虎丘者盖指此三人也此詩今為啇隐法孫本歸¶
𫠦蓄間出以相示余祝之使蔵諸名山庶十百年後¶
知啇隐之結交文清猶如佛印之扵東坡靈源之扵¶
山谷其趣味相同真是山間林下之人與夫假士大¶
夫之名以粉飾樷林者異矣啇隐諱予其字啇隐甞¶
岀世里中之開壽寺文清諱桷字伯長官翰林為侍¶
講學士其謚文清與啇隐同里閈四明人¶
　　　　䟦東坡手帖後¶
右蘇文忠公與方逢逹帖墨迹刻本通七紙聮為一¶
卷其中𫠦言皆煩碎小事無足深論而𫝊之至今不¶
&KR0440;者丗知貴重其人故耳此卷舊蔵逢逹家後為他¶
姓𫠦得今復歸之扵方氏政如寳玉大弓之在魯自¶
我失之自我得之方氏子孫可以慨然扵此矣¶
<pb:KR4d0569_SBCK_029-9b>¶
　　　　題倪樂工瓊花燈詩卷¶
餘姚樂工倪昌年事母&KR0014;盡孝一日母病甚昌年禱¶
之神有應乃手製瓊花燈薦之祠下以昭荅神貺其¶
燈備極諸巧緜時㦄月乃成逺近觀者咸唶唶歎賞¶
不巳扵是縣之老儒攖寕&KR0632;公庸菴宋公俱為詩文¶
以寵之而且請余題其左嗟乎樂工賤伎也瓊花燈¶
&KR0075;巧也二者皆士君子𫠦不道攖寕庸菴士君子之¶
標的也而扵昌年頋乃樂道之如此豈非有&KR0145;扵孝¶
而然乎夫孝衆行之本萬善之紀也人而&KR0014;此雖甚¶
微且陋亦有足&KR0091;者焉唐史𫠦載孝弟事如萬年王¶
丗貴䓁乃多閭巷之民而禮記言小孝用力盖思慈¶
愛以忘勞也以今昌年觀之樂工之伎誠賤矣其視¶
閭巷之民庸有間乎一燈之巧固滛矣比之忘勞之¶
孝又豈甚戾乎攖寕庸菴𫠦為樂道而不置者盖亦¶
<pb:KR4d0569_SBCK_029-10a>¶
得夫作史記禮者之遺意矣余不知昌年然以二公¶
之言為&KR0085;信故申其意題諸後¶
　　　墓誌銘¶
　　　　蔡莭婦夏氏墓誌銘(并序)¶
鄞人有蔡敬者䘮其母踰再期而哀慕猶不巳益求¶
世之大夫士為詩若文以抒無窮之悲焉余甞取而¶
閱之為之喟然歎曰昔者先王之治必始之家而後¶
及扵&KR0038;與天下故女子自㓜至長皆有師傳之教是¶
以化成扵内外而其俗易羙王道廢熄之餘閨門之¶
行既非世教𫠦奨成而其事實又不𫉬𩔰揚扵為士¶
者之手亦何𫠦恃而勸耶此蔡莭婦之死余固不宜¶
無一言厠諸公之後也又况其孤之有請耶是用不¶
譲而受其辞按莭婦諱某字守貞㝎海夏文華女年¶
二十四歸鄞縣蔡志善歸三年生子敬未及晬而志¶
<pb:KR4d0569_SBCK_029-10b>¶
善死時海上兵起居人錯愕不自安莭婦泣以涖事¶
自歛至塟無違禮迨服除父母兄弟憐其年壮而寡¶
又蔡氏方衰無𫠦養間使諷之欲奪而改適莭婦即¶
怒且泣曰人不以大莭勉我頋欲使我爲常婦人且¶
姑老子在襁褓中有&KR0014;奉之而字之者乎因&KR0654;之曰¶
𫠦不與蔡氏相始終者有如河父母兄弟知其意之¶
莫囬也卒不強之隣有&KR0660;婦甞相與誓死守義後竟¶
易其心而更誘之以甘言莭婦謝&KR0376;之終其身弗與¶
見莭婦後姑年七十餘以志善非已出且蚤亡也益¶
慮無𫠦依但語&KR0186;泫然流涕莭婦事之無戚踈一日¶
遘病甚革莭婦焚香&KR0761;臂乞以身代其病乃旋愈教¶
子必納扵矩度甞戒之曰汝生十月而父死吾寳汝¶
如掌上珠即不𦍒有𫠦虧&KR0692;吾寕&KR0025;父扵地下不願¶
與汝俱生矣其子化服惴惴不敢肆莭婦兄弟以財¶
<pb:KR4d0569_SBCK_029-11a>¶
䧺扵鄊姻族蕃衍而盛大莭婦拊循應接親踈大小¶
得其宜然未甞以貧故一舉口及扵利𢙣衣𢙣食御¶
之不愠絲蓄粒聚以克有家卒使蔡氏之胤瀕&KR0376;而¶
復續婦徳之&KR0113;母道之著庶㡬古昔之遺風焉有司¶
髙其行為摭其實上之部使者轉聞于　朝以旌異¶
之事未報下而莭婦不待矣莭婦年五十有二卒扵¶
某年某月某甲子而塟扵某年某月某甲子墓在某¶
縣之某原子一即敬孫女一尚㓜余甞𫉬與莭婦兄¶
弟㳺而莭婦之章章如是者盖皆得諸見聞可以考¶
按而不誣嗚呼是有以𫝊信扵後世矣銘曰¶
惟古有治盖由内始世弊俗傷女教乃亡不迹而踐¶
維夏之媛暨嬪于蔡卒守大戒夫夭子孩志苦心哀¶
一莭自誓&KR0660;居二紀既荅于夫亦迪于孤母儀婦則¶
尚嫓古昔瞻彼南山松栢丸丸琢辞墓石為後丗式¶
<pb:KR4d0569_SBCK_029-11b>¶
　　　　項止堂墓誌銘¶
永嘉有䔍行之士曰止堂項君諱某字某以某年某¶
月某日卒于杭之寓舎享年八十有三其子昕以道¶
梗不&KR0014;奉柩歸塟遂遵治命火化于郭外之七寳山¶
後若干年為某年某月某日始克凾&KR0487;卜&KR0287;于餘姚¶
某鄊之某原前事昕奉故著作郎李公孝光之㧋蹐¶
門泣告曰先人之死既不得以禮塟而墓上之石又¶
未知𫠦刻吾子不以昕之無𫠦肖似而辱與之交失¶
今弗啚恐後&KR0137;墜&KR0692;以重不孝之罪敢以状請幸矜¶
而𢌿之銘嗚呼余之晚陋豈足以銘君而昕之望之¶
也則至矣其何敢不諾按状君之曽大父某大父某¶
俱豐扵財積而&KR0014;散父某益以仁及物以義維家同¶
居合食尼七世有堂曰同愛&KR0010;時吉㐫之㑹食指盖¶
千餘焉然比三世未有以官業知名于時者至君始¶
<pb:KR4d0569_SBCK_029-12a>¶
試吏瑞安平陽二州轉浙東肅政㢘訪司奏差辟䖏¶
州路総&KR0249;府史遷紹興秩滿借授杭州路橫塘務副¶
使改山隂縣典史終焉君𫠦至有㢘聲而強敏介直¶
無𫠦阿避人不畏守與令而畏君其行事尤著者則¶
在瑞安時有尹喜者其妻爲勢家子𫠦奪愬之州州¶
弗敢詰反抵告者罪君&KR0573;牘而諍勢家子恐囊白金¶
夜謁君怒曰理與法吾忍以金屈耶卒直其寃而尹¶
以妻歸在紹興時朝廷遣使决大獄命君捴理諸囚¶
君悉爲剖析出其無死罪者七人使者以案上中書¶
俱&KR0025;𫠦議七人得不死在横塘時務循&KR0199;弊以月觧¶
餘金&KR0059;之君毅然持不可盡歸之官俾&KR0127;啇稅什之¶
一在山隂時郡飢民之流亡者過半守選君賑恤𫠦¶
至多𫠦全活百姓爲之&KR0084;曰噫吁&KR1077;頻月之飢今飽¶
而君前後&KR0013;郡檄推鞠各縣事凡若干莫不&KR0091;&KR0098;而¶
<pb:KR4d0569_SBCK_029-12b>¶
不及大用以老惜㢤君豐頥巨目丰神秀&KR0646;而孝友¶
盖本乎天性事兄如事父撫兄弟之子女如己之子¶
女嫁其&KR0025;妹之孤貧者四人御下以嚴群&KR0025;弟姪有¶
不遵教者&KR0186;加箠辱始若不甚堪而終服其識量&KR0137;¶
議分有其先業君沮之不可則曰餘&KR0025;𫠦請但某𫠦¶
得者不敢受其業至今存焉人目為義産云君自蚤¶
&KR0010;即慕道家虚無之&KR0003;後遇一異人授以不𫝊之秘¶
而其學日粹晚益研覈妙&KR0562;演為金碧大丹之圖其¶
扵隂陽造化之理有難&KR0205;曉者則假帝江問荅别為¶
書若干言其有得如此以故春秋雖髙而視聴歩&KR0130;¶
如強壮齒之落者更生𩬊之白者日以黒至其属纊¶
之日猶索筆大書謂昕曰汝&KR0014;聴吾言死且無憾遂¶
奄然而逝娶杜氏早卒継翁氏子男一人即昕福建¶
行中書&KR0122;史愽學多&KR0014;而尤以醫𩔰孫男一曰恕&KR0014;¶
<pb:KR4d0569_SBCK_029-13a>¶
世其父學銘曰¶
天之降村&KR0006;用必以時時不盡用&KR0006;&KR0137;嗇其施君村¶
則大&KR0006;其聀則卑百圍之木&KR0006;斧柯是為民有疾痛¶
&KR0006;固&KR0704;吾肌惟澤之淺&KR0006;卒止扵斯乃惇孝友&KR0006;紹¶
家之肥乃啓玄秘&KR0006;葆其枯羸一朝乗化&KR0006;蝉蛻而¶
歸巋焉斯丘&KR0006;儲祉在兹越山欝葱&KR0006;其石如脂揚¶
芬載羙&KR0006;刻此銘詩¶
　　　　唐莭婦姜氏墓誌銘¶
三代盛時詩書之教非獨行之賢士大夫雖至女婦¶
之間亦未始不加諸意以故上而后妃下而諸矦大¶
夫之妻與夫江漠汝墳之婦一皆以禮自防見諸&KR0084;¶
詠去三代逺矣内外之教舉廢自賢士大夫固巳鮮¶
&KR0014;知𫠦自守而况扵女婦乎扵斯之時有如四明唐¶
莭婦者&KR0014;以少艾之年&KR0825;屋而&KR0660;居青燈静夜影隻¶
<pb:KR4d0569_SBCK_029-13b>¶
形单攻苦食辛罔有變志卒至長諸孤扵方稺續遺¶
㣧扵將&KR0376;扵夫為令妻扵子為賢母扵丗為莭婦嗚¶
呼其可銘也巳乃以孤子賔原之請為序而銘之序¶
曰莭婦姜氏郡之慈溪人祖諱宗益考諱文尭莭婦¶
年十九歸同郡㝎海唐君榮祖歸十三年而唐君卒¶
莭婦持䘮盡哀理家盡瘁課耕農以為食躬紡績以¶
為衣男迪之學女示之行遇人恂恂一由扵禮及春¶
秋既髙扵内外属為尊行而慈㓜字微親踈咸附悍¶
强頑鄙亦無𢙣斁先是唐君甞命㓜弟珎為子莭婦¶
愛珎甚扵巳出曰吾爱之勝吾子然後家人爱之&KR0014;¶
不異扵吾子也平居奉養未甞有𫠦擇晚益&KR0376;去葷¶
胾&KR0113;浄土業有厭丗之心焉子男二人長請銘者次¶
曰璲女二人長適姜賔和次適王子志孫男三曰文¶
與曰林曰太平孫女二俱在室生扵元至元甲午十¶
<pb:KR4d0569_SBCK_029-14a>¶
月十二日卒扵洪武癸丑二月十九日其夀至于八¶
十以丁巳&KR0010;九月甲辰塟于慈溪縣徳門鄊之石湫¶
原余既與莭婦之諸子㳺甞得拜之扵堂上而又&KR0060;¶
銘唐君之墓矣其知莭婦誠莫余若是宜賔原之有¶
請也銘曰¶
女之扵夫猶士扵君&KR0025;一而終其莭乃伸世弊俗媮¶
㦯替常度士逐頽波女犯行露㳤惟姜氏有卓斯時¶
大莭潔然匪闕匪虧婦徳既&KR0113;母道亦行孰輔而告¶
惟性之成士厲扵為其迹易顯女䖏于&KR0059;幽而莫闡¶
我作銘辞鑱厥墓門以警于世以慰其後昆¶
　　　　汪彦貞墓表¶
四明汪君彦貞有賢妻陳氏自君之死𢙣衣糲食居¶
數年乃克塟君鄞縣陶奥之原其将塟也泣謂于其¶
孤子曰汝父不得壽其身猶可永其名其孤子長&KR0197;¶
<pb:KR4d0569_SBCK_029-14b>¶
以告扵宗人㝎海令汝懋求次其事而銘之以納諸¶
壙塟之数年又泣謂于其孤子曰汝父𫉬銘于壙中¶
&KR0154;若表之扵墓上扵是孤子常久詣余乞文刻諸墓¶
余以不識君譲常乆㗸哀跣行伏而告曰先君之棄¶
代也不肖孤&KR0379;四&KR0010;㓜孩甚騃罔有識知吾母守莭¶
自誓力扵衣食長之教之俾知向方乃訓之曰汝父¶
生十四年而孤又十年而死吾為汝家婦僅数年汝¶
父死時吾年僅二十餘然何𫠦恃而&KR0014;自守耶盖知¶
汝父之有子庶㡬有待扵汝也汝父既蚤孤每春秋¶
祭先人俯仰齋慄如見其享之者巳祭未甞不悲哀¶
事母盡孝晨昏㝎省不少怠睦親戚和上下恂恂惟¶
恐有弗及田桒有餘&KR0186;以賙其鄊里讀書取大義通¶
而巳然尤喜學易為人守綱紀尚氣莭不馳騁衒鬻¶
以為名其操&KR0130;如此是真有志者耶不幸材未試行¶
<pb:KR4d0569_SBCK_029-15a>¶
未充而短命死矣吾聞嗇扵其前者則必&KR0073;扵後此¶
𫠦以知汝父之有子也以汝父之有子則汝之成立¶
&KR0025;可待矣吾雖不&KR0014;必汝之成立然&KR0014;必汝父之有¶
子也汝宜識之常乆泣而蔵諸心重惟先君遺事既¶
不克以盡知幸而有聞扵吾母者又不得令辞以登¶
載緜歴&KR0010;年以至于今而猶強顔斯丗者何如人也¶
先生言可垂後而志在恤孤其尚有以盖覆吾汪氏¶
也㢤固敢以請嗟乎余不及識君矣然余之故人方¶
彦中實為贅婿扵汪氏與君居同室食同㸑相親之¶
意不以生死而&KR0137;殊固丗𫠦謂賢者也以彦中之賢¶
可以卜君之必賢而君之孤子又述其母夫人之言¶
以請遂悲而輯其辭使刻扵君之墓君諱弥亨彦貞¶
字也其先歙人宋吏部尚書贈少師謚荘靖者扵君¶
為六丗祖諱與合諱佑世者君之大父父也母陳妻¶
<pb:KR4d0569_SBCK_029-15b>¶
盖其姪女子一即常乆生扵某年月日卒扵某年月¶
日嗚呼人之𫠦難得乎天者村與行也天&KR0014;以人之¶
𫠦難得者與人而不假以年則其𫠦得有不暇&KR0113;爲¶
以少見于丗如君者是巳君之村行如是使幸而至¶
扵中壽則其有見扵丗者當何如㢤然竟止扵此其¶
命也夫其可哀也夫¶
　　　　趙君夫人戴氏墓誌銘¶
洪武三年冬十有一月庚戌浚儀趙君之夫人譙郡¶
戴氏卒于浦江徳政鄊之正&KR0230;卒後二年秋九月庚¶
午塟家西四里華表山之原又一年仲弟良始克囬¶
自東海望墓門而哭嗚呼夫人之卒良既不得慿其¶
棺其塟也又不得舉其紖歴&KR0010;踰月痛慕無及徬徨¶
踊頓㡬不&KR0014;生巳而哀子友亯乃以銘墓之辞来属¶
且曰吾母將終甞以不及見舅爲恨他日又甞謂舅¶
<pb:KR4d0569_SBCK_029-16a>¶
恭而有文倘辱為之銘吾母之神庶幸安焉嗚呼夫¶
人有弟不閑扵訓教猖狂播徙卒阻窮裔以𦤺斯極¶
也猶欲强飾不令之言&KR0197;慟而為之書悲苦抑塞尚¶
堪措一辭耶雖然夫人之徳之懿非良不&KR0014;以䆒知¶
也盖良既乳即以先夫人之命育扵夫人其後受室¶
趙君之妹取友卜隣又皆夫人是依自㓜至老未始¶
一去其左右故夫人之為女為婦為母之道咸目覩¶
而心識之夫人生而氣靈孩而性婉長而志慤工足¶
以𦤺羙而不華徳足以配禮而不繁其在母家先君¶
先夫人恩遇特厚夫人之奉之也生而侍側俻敬養¶
之禮殁而當䘮竭悼慟之情撫諸弟以仁接宗黨以¶
義在夫家移其事父母者事舅姑接宗黨者接姻族¶
舅盖故諸王孫居家庭間無可當其意者獨扵夫人¶
無違言年九十而終嘱以後事夫人泣而涖之&KR0104;勞¶
<pb:KR4d0569_SBCK_029-16b>¶
踰月&KR0205;&KR0414;大酷姑尤性嚴難犯夫人承之以恭事之¶
以謹威怒之教始終不形相夫具塩醯時種作廣垣¶
屋凡供養教育婚&KR0666;䘮𥙊之費一資扵&KR0052;畫夫好簡¶
静晚益耽慕老荘之無為置家事不問夫人調護聴¶
順必&KR0091;𫠦欲中年得子保持尤至慈恵以臨之惻怛¶
以𨗳之訓之誨之迄至于成夫弟之子蚤失怙樓氏¶
甥有家難夫人皆子蓄之雜已子中無異㤙夫人諱¶
如玉其考曰我先君諱暄妣曰我先夫人劉氏趙君¶
諱良本其考曰梅石䖏士諱必俊妣曰朱氏夫人生¶
二十二年而歸趙君距卒時得年六十有八子男一¶
人即友亯孫男二人季昇季昱曽孫男三人嗚呼良¶
不敏無以褒叙令㳤貽&KR0847;後来㩀實書辝&KR0147;以抒哀¶
思云爾銘曰¶
猗歟夫人秉懿柔女婦盡軄母道&KR0113;兩族英英昭令¶
<pb:KR4d0569_SBCK_029-17a>¶
猷曰徳之恒行之周天啓其祥地掩休佳城欝欝茂¶
松揪母弟勒銘告諸幽洪武七年九月重陽日仲弟¶
戴良誌¶
　　　祭文¶
　　　　祭亡妻趙氏夫人文¶
嗚呼吾之伯姊趙氏之冢婦也二族之好異扵他門¶
故夫人歸于我夫人以吾&KR0025;師問友之便遂即女氏¶
家焉&KR0024;苴罅漏彌縫&KR0692;略未始一日&KR0556;安也自時&KR0847;¶
後吾乃不常家居&KR0137;旅食扵人門&KR0137;逐微禄扵鄊校¶
二紀之中與夫人共䖏者数&KR0010;而巳一&KR0010;之中與夫¶
人共圖家事者數日而巳夫人奉養四親長育二男¶
二女畢䘮塟婚嫁十餘既艱且勤一不以吾之不巳¶
助爲念吾𫉬免堕他業而以文墨相始終者皆夫人¶
之力也吾年㡬半百始提舉儒學于淮南夫人同在¶
<pb:KR4d0569_SBCK_029-17b>¶
官者僅三載即徃武林視其孥明年兵起倉卒復挈¶
其孥冐濤江之險以東還吾時北至齊魯東出吴越¶
為孟浪之㳺益不以家為意夫人扶衰救弊食淡攻¶
苦又十餘年而䘮亂稍平門户稍静方撫二子以業¶
耕率子婦以蚕織期成家以待吾嗚呼孰謂&KR0205;棄吾¶
而死乎前年夏夫人遣二子省吾鄞江之上二子謂¶
夫人精力尚強飲啖尚善而兩鬂猶&KR0238;黒吾長夫人¶
二&KR0010;時属病脾氣息奄奄日食不数合而鬂𩬊之種種¶
者且&KR0556;白矣吾恐一旦殞命他𫠦夫人阻逺不得&KR0556;¶
哭泣之位為終天恨嗚呼孰謂夫人竟死而吾反存¶
乎夫人始病時得兄子温書扵㑹稽云夫人近病痰¶
氣甚憊吾意痰氣夫人之故病也雖憊無害継見倪¶
氏婿其言與温同且加𠟵焉吾始䰟驚心壊是夜參¶
半即星馳而東越三日抵家見夫人神氣尚完語言¶
<pb:KR4d0569_SBCK_029-18a>¶
尚爽朗日者又謂及秋必愈吾益意夫人之病雖憊¶
然終可無害也嗚呼孰謂以是而孽其軀乎豈吾之¶
迂不事事貽艱&KR0300;悴于夫人實有以累其壽乎自今¶
巳徃孰與撫吾之子率吾之子婦以成吾之家乎吾¶
之𫠦望扵後来者孤矣其扵斯丗亦無復乆居之志¶
矣天倘假以數&KR0010;之期惟當&KR0350;一椽扵墓上待盡其¶
餘齒以與夫人共蔵扵兹土如斯而巳矣嗚呼哀㢤¶
嗚呼哀㢤吾扵夫人少壮不得以相樂老不得以相¶
守病不得以相扶名爲夫婦實無異扵過客之相遇¶
吾上悖扵天倫下乖扵人道𦤺使夫人生而衘恤以¶
思殁而齎恨以别天之爲乎抑人之爲乎吾懐之悲¶
&KR0154;月而止矣猶幸夫人有子頗知書有女&KR0014;盡孝菽¶
水湯藥不虧扵生前衣衾棺槨不儉扵死後又得吉¶
壌迫近女家之左側而且塟以踰月合乎先王制禮¶
<pb:KR4d0569_SBCK_029-18b>¶
之意庶㡬神心恱矣體魄安矣零丁孤苦之懐亦扵¶
是乎其少慰矣嗚呼吾言有盡吾痛其有窮乎一奠¶
告誠老淚如瀉尚饗¶
九靈山房集卷之二十九終¶
