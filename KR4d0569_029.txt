# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 29


　　　皇元風雅序¶
昔者孔子刪詩葢以周之盛世其言出於民俗之歌¶謡
施之邦國鄉人而有以為教於天下者謂之風作¶於公
卿大夫陳之朝廷而有以知其政之廢興者謂¶之雅及
<pb:KR4d0569_WYG_029-1b>
其衰也先王之政教雖不行而流風遺俗猶¶未盡冺此
陳古刺今之作又所以為風雅之變也然¶而氣運有升
降人物有盛衰是詩之變化亦每與之¶相為於無窮漢
興李陵蘇武五言之作與凡樂府詩¶詞之見於漢武之
采録者一皆去古未遠風雅遺音¶猶有所徴也魏晉而
降三光五嶽之氣分而浮靡卑¶弱之辭遂不能以復古
唐一函夏文運重興而李杜<md:KR4d0569_SBCK_029-1b>¶出焉議者謂李之詩似風
杜之詩似雅聚奎啟宋歐¶蘇王黄之徒亦皆視唐為無
<pb:KR4d0569_WYG_029-2a>
愧然唐詩主性情故於¶風雅為猶近宋詩主議論則其
去風雅遠矣然能得¶夫風雅之正聲以一掃宋人之積
弊其惟我朝乎我¶朝輿地之廣曠古所未有學士大夫
乘其雄渾之氣¶以為詩者固未易一二數然自姚盧劉
趙諸先達以¶來若范公徳機虞公伯生揭公曼碩楊公
仲宏以及¶馬公伯庸薩公天鍚余公廷心皆其卓卓然
者也至¶於巖穴之隠人江湖之羈客殆又不可以數計
葢方¶是時祖宗以&KR0055;仁厚徳涵養天下埀五六十年之
<pb:KR4d0569_WYG_029-2b>
久而¶戴白之老垂髫之童相與歡呼鼓舞於閭巷間熙
熙¶然有非漢唐宋之所可及故一時作者悉皆餐淳茹¶
和以鳴太平之盛治其格調固擬諸漢唐理趣固資¶諸
宋氏至於陳政之大施教之遠則能優入乎周徳<md:KR4d0569_SBCK_029-2a>¶之未
衰葢至是而本朝之盛極矣繼此而後以詩名¶世者猶
累累焉語其為體固有山林館閣之不同然¶皆本之性
情之正基之徳澤之深流風遺俗班班而¶在劉禹錫謂
八音與政通文章與時髙下豈不信然¶歟顧其為言或
<pb:KR4d0569_WYG_029-3a>
散見於諸集或為世之徼名售利者¶所采擇傳之於世
往往獲細而遺大得此而失彼學¶者於此或不能盡大
觀而無憾此皇元風雅之書所¶為輯也良嘗受而伏讀
有以見其取之博而擇之精¶於凡學士大夫之詠歌帝
載黼黻王度者固已烜耀¶衆目如五緯之麗天而隠人
羈客珠捐璧棄於當年¶者亦皆兼收並蓄如武庫之無
物不有我朝為政為¶教之大凡與夫流風遺俗之可概
見者庶展巻而盡¶得其有關於世教有功於新學何其
<pb:KR4d0569_WYG_029-3b>
盛也明往聖之¶心法播昭代之治音舍是書何以哉書
凡若干巻東<md:KR4d0569_SBCK_029-2b>¶海隠君子鶴年所輯鶴年之曽從祖左丞
公以豐功¶偉績受知世皇出入禁近者甚久鶴年既獲
濡染家¶庭之異聞而且日從鴻生碩士遊粲然之文固
厭飫¶於平生一旦退處海隅窮深極密與世不相關者
幾¶廿載於是當代能言之士凋落殆盡而鶴年亦老矣¶
乃取向所積篇章之富句抉字擿編集類次之而題¶以
今名良竊遡其有合於聖人刪詩之大端者為之¶序庶
<pb:KR4d0569_WYG_029-4a>
幾同志之士共謹其傳焉¶
　　　餘姚海隄集序¶
餘姚俯瞰大海而西北當其衝每歲海潮奔突颶風¶挾
怒濤相輔為害率常破廬舍壞土田且将魚其人¶而沼
其地當宋為縣時知縣事謝景初嘗為隄二萬¶八千尺
施宿又為隄四萬二千尺而其中為石隄者¶五千七百
尺其所以與海為抗者可謂至矣然土隄<md:KR4d0569_SBCK_029-3a>¶善崩而舊涯
日墊為斥鹵凡西北田之受灌陂湖者¶亦且溢入鹹流
<pb:KR4d0569_WYG_029-4b>
歲用不稔國朝易縣為州四十餘年¶而國子葉先生來
為其州判官行視敗隄亟與鄉之¶父老圖所以弭之迺
規貨食募匠傭揆日之吉鑿石¶為隄以尺計者總二萬
四千二百三十五其視前人¶之功可不謂益至矣乎於
是州之民相與誦美之不¶已既致辭走京師請國子監
丞陳公衆仲翰林學士¶王公師魯為文記其事而復退
率州士之工乎詩者¶以及寓公過客作為樂府歌行五
七言近體若干首¶以詠歌先生之功於無極先生之子
<pb:KR4d0569_WYG_029-5a>
南臺掾晉裒集¶為若干巻将鋟梓以傳而屬余序之昔
漢召信臣為¶南陽太守嘗造鉗盧陂於穰縣累石為隄
以節水勢¶田獲美溉民甚利之及後漢杜詩為太守復
脩其業¶時人為之歌曰前有召父後有杜母先生繼謝
施二<md:KR4d0569_SBCK_029-3b>¶令為海隄視杜之繼召作陂隄則同州人士歌思
之¶又同所不同者彼葢漢史傳其事此則出於民俗之¶
誦美而非太史氏之所紀録也雖然杜之功僅齊於¶召
而先生之功則非謝施所可及庸詎知是隄之築¶不有
<pb:KR4d0569_WYG_029-5b>
待於先生而後大顯於世乎則夫他日之秉史¶筆者固
當以先生之紀録追見乎前事而召杜不得¶専美兩漢
矣詩曰惟其有之是以似之庸敢竊取斯¶義序所以作
者之意如此先生入官之履厯作隄之¶歲月與夫為政
之大凡載之記文得以互見者不贅¶焉¶
　　　密菴文集序¶
文主於氣而氣之所充非本於學不可也六經而下¶以
文雄世者稱孟軻氏韓愈氏孟軻氏曰我善養吾¶浩然
<pb:KR4d0569_WYG_029-6a>
之氣韓愈氏曰氣盛則言之短長聲之髙下皆<md:KR4d0569_SBCK_029-4a>¶宜然孟
軻氏之養氣則既始之以知言而韓愈氏之¶氣盛亦惟
三代兩漢之書是觀聖人之志是存耳文¶以氣為主氣
由學以充見之二氏可考而知也後之¶學者乃或不是
之求方貴華尚采粉澤以為工遒密¶以為能吁亦末矣
是故有見於此而思務去之者豈¶不謂之有志之士乎
若吾友謝君原功斯為有志之¶士矣原功自幻强記㨗
識敏於學問比壯經史百家¶皆搜抉搯擢毫分縷解積
<pb:KR4d0569_WYG_029-6b>
之既久淵泓涌溢浩乎其¶沛然矣嘗一試江浙鄉闈不
利輒謝絕塲屋抱其遺¶經見尚書貢公於吳山公一見
即待以竒士已而同¶泛大海相與朝夕論辨一意古學
刮磨淬礪訖為聞¶人後稍從軍淮右應聘中吳浮沉常
調者數載則疆¶土内附例徙南京達官貴人有知原功
者强起而致¶之遠郡於是踰江渡河北走齊魯登泰山
臨淄水而<md:KR4d0569_SBCK_029-4b>¶文氣益壯奈何不二三年復以疎雋不檢棄
去平生¶抱負百不一試而其志之可見者獨文而已原
<pb:KR4d0569_WYG_029-7a>
功之¶文肖其為人其立論閎以挺其書事簡以悉其序
記¶銘贊雅健而竒警其詩歌彬蔚而穠麗庶幾傑出一¶
時流輩無敢與並者原功既東還故里攜其所著密¶菴
稾若干巻授余曰吾所與遊而文者誰歟惟是文¶稾宜
有序敢以請於子余不得辭謹為論次其學之¶有得於
孟韓者書之於首簡使世知原功之文非徒¶粉澤遒密
之是務而其傑出一時者葢由有氣以充¶之而又能本
之以學也原功會稽人名肅其字原功¶密菴乃别號也
<pb:KR4d0569_WYG_029-7b>
故以題其稾云¶
　　　大梅常禪師語録序¶
學佛之人謂一切語言皆壅蔽自心光明又謂語言¶者
道之標幟也葢道之妙不可以語言傳而可以語<md:KR4d0569_SBCK_029-5a>¶言見
余觀常禪師初見馬祖問如何是佛馬祖曰即¶心是佛
後有一僧問云師見馬祖得箇什麽師曰馬¶祖向我道
即心是佛僧曰馬祖近日佛法又别又道¶非心非佛師
曰任汝非心非佛我只管即心即佛馬¶祖聞之為之歎
<pb:KR4d0569_WYG_029-8a>
許大哉言乎非道之所由以見者乎¶故自是而後師之
道行日著而學徒之至如歸以至¶臨歿示衆物非他物
一語洞見生死庭戸無少留情¶信其為一代之偉人矣
鄞大梅山之護聖寺葢師講¶道之處寺舊有語録嘗鋟
梓以傳後燬於火不存者¶久之復言慥公主是寺之日
為請文海郁公朝勘夕¶校裒集成帙而併採摭唐宋以
來諸碩徳拈提頌古¶詩偈等篇及凡名人鉅公所為碑
碣題詠之類附之¶語録之左復言方重入於梓未及成
<pb:KR4d0569_WYG_029-8b>
而退席矣本宗¶生公實補其處乃急唱衣鉢命工完之
仍介文海求<md:KR4d0569_SBCK_029-5b>¶余序其首夫道以心而傳以言而顯言固
不得與道¶抗而道實不離乎言粵自達磨西來有所謂
教外别¶傳不立文字之說學者遂至擯棄語言絕口而
不及¶曰吾師達磨嘗云爾彼獨不思馬鳴龍樹百丈斷
際¶諸師皆前後達磨而興者也或兼𢍆經以造論或借¶
龍宫之書以泛觀或精入乎三藏或該練乎諸宗語¶言
之顯夫是道者其可盡棄之哉師為馬祖的嗣而¶是録
<pb:KR4d0569_WYG_029-9a>
也一皆開闢正信直明一心以歸合佛祖之所¶示非世
之應機酬詰以枝辭蔓說為辨博鉤章棘句¶為&KR0826;機岐
道而二之者所可同日語也學者於此茍¶能借言以顯
其無言以求所謂道者而躬行之庶幾¶大法全體離言
語相用以證夫達磨氏之說而於教¶外之傳亦何同而
何别乎夫如是則文海之所集不¶為徒是復言本宗之
汲汲於刋布者不為虛行矣雖<md:KR4d0569_SBCK_029-6a>¶然學者其勉之師襄陽
人俗姓鄭氏世系入道之詳¶具見傳燈兹不贅述也
<pb:KR4d0569_WYG_029-9b>
　　題䟦¶
　　　䟦定武帖¶
右定武禊飲帖今為大慈寺主僧南宗禪師定公所¶藏
竊考此帖真迹及石刻俱以殉葬昭陵唐未温韜¶發其
所藏但取金玉而帖與石悉棄墓隧中宋初耕¶民入隧
見帖紙已腐獨負其石歸以搗帛定州一遊¶士見而竒
之即以百金市去世謂之古定本王君貺¶守長安取留
公庫庫焚而石燬定武乃其别刻厯代¶藏之御府石晉
<pb:KR4d0569_WYG_029-10a>
之末𢍆丹自中原輦載貨寳圖記北¶至真定徳光死漢
兵繼至此石棄之中山慶厯中為¶李學究者所有其後
宋景文公守定武乃取其石匣¶置郡齋熙寧間薛師正
出牧其子紹彭好書因别刻<md:KR4d0569_SBCK_029-6b>¶一石易之世謂之薛氏本
大觀中紹彭之弟嗣昌以¶所易本獻諸朝徽宗命龕貯
宣和殿靖康之亂遂不¶知所在矣其所摸搨古定本差
肥薛氏本稍瘦王順¶伯主肥者尤延之則以瘦者為眞
二公皆好古博雅¶其論此帖不同如是要必互有所見
<pb:KR4d0569_WYG_029-10b>
是本乃類瘦者¶其為薛氏本無疑葢定武初刻世之奇
寳也舊藏曹¶南吳志淳家禪師為買家旁良田若干畝
貿而有之¶余一日謁禪師慈雲山中禪師出以相示而
俾識諸¶後嘗觀張彦遠法書要録謂右軍平生所書以
禊飲¶帖最得意故留付子孫傳七世至僧永乃付弟子
辨¶才唐太宗遣蕭翼詭辨才以得帖既傳之於僧而第¶
五行有僧字者葢是時搨本已多惟僧永所藏為真¶故
於行間以僧字押縫耳嗟呼僧永不可作矣去之¶六七
<pb:KR4d0569_WYG_029-11a>
百年而此帖復為僧家所蓄則禪師者豈永之<md:KR4d0569_SBCK_029-7a>¶後身耶
且其石刻一則曰古定一則曰定武皆因定¶之人士及
定牧守所藏而得名今禪師名定而實有¶乎此帖百世
之下庸詎知不稱為僧定所藏本耶夙¶有縁𢍆於斯見
之矣然付之弟子頗難其人使能知¶所寳愛如辨才者
猶不保其不失况下此者乎禪師¶後人尚加慎矣哉¶
　　　䟦康里公臨懷素論草書帖¶
右懷素論草書帖語康里文獻公所臨按懷素唐僧¶字
<pb:KR4d0569_WYG_029-11b>
藏眞以善草書擅名大厯間頃見其一帖云王右¶軍草
書不及張芝又一帖云張芝草書非老僧莫入¶其體則
懷素自謂抗芝而過右軍矣不知此論然乎¶否乎藝家
相薄豈自昔有之乎文獻公書名之重不¶在懷素下其
䟦此帖乃尊之為竒寳視懷素之論右¶軍抑何過厚耶
與權家藏此巻非獨愛其字畫之妙<md:KR4d0569_SBCK_029-7b>¶葢亦重乎徳矣¶
　　　龍山古蹟記後題¶
嗚呼是惟先師待制柳公之遺墨公提舉江西儒學¶時
<pb:KR4d0569_WYG_029-12a>
正宗匡公方主龍興之上藍暇日過從甚相好也¶後二
三年公既受代歸婺而正宗亦謝事還鄞之龍¶山婺與
鄞相去數百里遠而公扁舟訪之宿留是山¶幾一載古
蹟記作於此時於時公年已七十後二年¶召入禁林又
一年而殁去之十六年所而正宗亦示¶寂矣久之正宗
之法孫仲猷闡公由海上使還偶檢¶故篋見公此文䑕
蠧中為之傍徨瞻覩念前脩之寢¶遠痛遺澤之日微亟
命裝治成巻且俾志諸左方嗟¶乎公以道徳文章為世
<pb:KR4d0569_WYG_029-12b>
大儒而其平生乃多喜與方¶外諸尊宿遊故其遺墨流
落人間者士大夫罕能蓄¶之而每見諸山人野士之室
今觀此文所以拳拳是<md:KR4d0569_SBCK_029-8a>¶寺之始末正宗之交好者如此
其信道為法之勤可¶謂透脫情境者矣昔人謂蘇文忠
公為五祖戒禪師¶後身故其為文漫衍浩蕩一自般若
中出若公者豈¶其人與嗚呼公今已矣覽其遺墨尚足
以増兹山之¶勝氣也¶
　　　䟦藪上人所書蓮經後
<pb:KR4d0569_WYG_029-13a>
四明甘露寺沙門龍淵藪公手書妙法蓮花經七巻¶以
報佛恩乙卯之春余遊龍山訪龍淵於甘露禪室¶龍淵
出以相示而命志諸後余聞一切𢍆經皆佛所¶演而此
經獨為諸經之主至其引蓮為喻則以三世¶同時十方
同會方其開時即有果而於果中即有因¶葢其諸子雖
分布而會聚無隔斷此其所以名蓮而¶蓮之為言連也
所以明上承圓教開權顯實之微意¶也經云如來以一
大事因縁故出現於世而所謂開<md:KR4d0569_SBCK_029-8b>¶示悟入即其㫖也昔
<pb:KR4d0569_WYG_029-13b>
人有誦持此經至以秦王所贈¶二物託之母手而降生
者亦有書寫此經即身為爛¶瓜香舌為青蓮香者一皆
夙淨願堅固力之所致龍¶淵之書是也亦豈徒然也哉
龍淵為人純素質直無¶世間心而作此字㸃畫勻整意
態簡遠其為知恩精¶進葢可知矣宗風凋弊之餘或至
飽食終日増上慢¶者其視龍淵亦可少愧哉龍淵嘗首
衆杭之靈隠後¶由永樂移主甘露時年六十五云¶
　　　䟦袁學士詩後
<pb:KR4d0569_WYG_029-14a>
此六詩袁文清公為商隠師作也元之盛際文清以¶學
問辭章名震天下而片言隻字人視之如圭璋珠¶貝願
一覩之而不可得然獨於商隠無所愛吝如此¶則商隠
必有大過人者按商隠乃龍山永樂寺僧文¶清嘗與同
叅横川和尚横川時住玉几山之育王寺<md:KR4d0569_SBCK_029-9a>¶雲項源師虎
邱永師亦與之同參詩中所言玉几雲¶項虎邱者葢指
此三人也此詩今為商隠法孫本歸¶所蓄間出以相示
余祝之使藏諸名山庶十百年後¶知商隠之結交文清
<pb:KR4d0569_WYG_029-14b>
猶知佛印之於東坡靈源之於¶山谷其趣味相同真是
山間林下之人與夫假士大¶夫之名以粉飾叢林者異
矣商隱諱予其字商隱嘗¶出世里中之開壽寺文清諱
桷字伯長官翰林為侍¶講學士其謚文清與商隠同里
閈四明人¶
　　　䟦東坡手帖後¶
右蘇文忠公與方逢達帖墨迹刻本通七紙聯為一¶巻
其中所言皆煩碎小事無足深論而傳之至今不¶廢者
<pb:KR4d0569_WYG_029-15a>
世知貴重其人故耳此巻舊藏逢達家後為他¶姓所得
今復歸之於方氏政如寳玉大弓之在魯自¶我失之自
我得之方氏子孫可以慨然於此矣<md:KR4d0569_SBCK_029-9b>¶　　　題倪樂工瓊花燈詩巻¶
餘姚樂工倪昌年事母能盡孝一日母病甚昌年禱¶之
神有應乃手製瓊花燈薦之祠下以昭荅神貺其¶燈備
極諸巧綿時厯月乃成遠近觀者咸唶唶歎賞¶不已於
是縣之老儒攖寧滑公庸菴宋公俱為詩文¶以寵之而
<pb:KR4d0569_WYG_029-15b>
且請余題其左嗟乎樂工賤伎也瓊花燈¶淫巧也二者
皆士君子所不道攖寧庸菴士君子之¶標的也而於昌
年顧乃樂道之如此豈非有取於孝¶而然乎夫孝衆行
之本萬善之紀也人而能此雖甚¶微且陋亦有足稱者
焉唐史所載孝弟事如萬年王¶世貴等乃多閭巷之民
而禮記言小孝用力葢思慈¶愛以忘勞也以今昌年觀
之樂工之伎誠賤矣其視¶閭巷之民庸有間乎一燈之
巧固淫矣比之忘勞之¶孝又豈甚戾乎攖寧庸菴所為
<pb:KR4d0569_WYG_029-16a>
樂道而不置者葢亦<md:KR4d0569_SBCK_029-10a>¶得夫作史記禮者之遺意矣余不
知昌年然以二公¶之言為足信故申其意題諸後¶
　　墓誌銘¶
　　　蔡節婦夏氏墓誌銘¶
鄞人有蔡敬者䘮其母踰再期而哀慕猶不已益求¶世
之大夫士為詩若文以抒無窮之悲焉余嘗取而¶閱之
為之喟然歎曰昔者先王之治必始之家而後¶及於國
與天下故女子自㓜至長皆有師傳之教是¶以化成於
<pb:KR4d0569_WYG_029-16b>
内外而其俗易美王道廢熄之餘閨門之¶行既非世教
所奬成而其事實又不獲顯揚於為士¶者之手亦何所
恃而勸耶此蔡節婦之死余固不宜¶無一言厠諸公之
後也又況其孤之有請耶是用不¶讓而受其辭按節婦
諱某字守貞定海夏文華女年¶二十四歸鄞縣蔡志善
歸三年生子敬未及晬而志<md:KR4d0569_SBCK_029-10b>¶善死時海上兵起居人錯
愕不自安節婦泣以蒞事¶自歛至葬無違禮迨服除父
母兄弟憐其年壯而寡¶又蔡氏方衰無所養間使諷之
<pb:KR4d0569_WYG_029-17a>
欲奪而改適節婦即¶怒且泣曰人不以大節勉我顧欲
使我為常婦人且¶姑老子在襁褓中有能奉之而字之
者乎因誓之曰¶所不與蔡氏相始終者有如河父母兄
弟知其意之¶莫回也卒不强之鄰有嫠婦嘗相與誓死
守義後竟¶易其心而更誘之以甘言節婦謝絕之終其
身弗與¶見節婦後姑年七十餘以志善非已出且蚤亡
也益¶慮無所依但語輒泫然流涕節婦事之無戚疎一
日¶遘病甚革節婦焚香爇臂乞以身代其病乃旋愈教
<pb:KR4d0569_WYG_029-17b>
子必納於矩度嘗戒之曰汝生十月而父死吾寳汝¶如
掌上珠即不幸有所虧闕吾寧從父於地下不願¶與汝
俱生矣其子化服惴惴不敢肆節婦兄弟以財<md:KR4d0569_SBCK_029-11a>¶雄於鄉
姻族蕃衍而盛大節婦拊循應接親疎大小¶得其宜然
未嘗以貧故一舉口及於利惡衣惡食御¶之不慍絲蓄
粒聚以克有家卒使蔡氏之後瀕絕而¶復續婦徳之脩
母道之著庶幾古昔之遺風焉有司¶高其行為摭其實
上之部使者轉聞於朝以旌異¶之事未報下而節婦不
<pb:KR4d0569_WYG_029-18a>
待矣節婦年五十有二卒於¶某年某月某甲子而葬於
某年某月某甲子墓在某¶縣之某原子一即敬孫女一
尚幼余嘗獲與節婦兄¶弟遊而節婦之章章如是者葢
皆得諸見聞可以考¶按而不誣嗚呼是有以傳信於後
世矣銘曰¶
惟古有治葢由内始世弊俗傷女教乃亡不迹而踐¶維
夏之媛暨嬪于蔡卒守大戒夫夭子孩志苦心哀¶一節
自誓&KR0276;居二紀既荅于夫亦迪于孤母儀婦則¶尚嫓古
<pb:KR4d0569_WYG_029-18b>
昔瞻彼南山松栢丸丸琢辭墓石為後世式<md:KR4d0569_SBCK_029-11b>¶　　　項止堂墓誌銘¶
永嘉有篤行之士曰止堂項君諱某字某以某年某¶月
某日卒於杭之寓舍享年八十有三其子昕以道¶梗不
能奉柩歸葬遂遵治命火化於郭外之七寳山¶後若干
年為某年某月某日始克函骨卜瘞於餘姚¶某鄉之某
原前事昕奉故著作郎李公孝光之狀踳¶門泣告曰先
人之死既不得以禮葬而墓上之石又¶未知所刻吾子
<pb:KR4d0569_WYG_029-19a>
不以昕之無所肖似而辱與之交失¶今弗圖恐後或墜
闕以重不孝之罪敢以狀請幸矜¶而畀之銘嗚呼余之
晚陋豈足以銘君而昕之望之¶也則至矣其何敢不諾
按狀君之曽大父某大父某¶俱豐於財積而能散父某
益以仁及物以義維家同¶居合食凡七世有堂曰同愛
歲時吉凶之會食指葢¶千餘焉然比三世未有以官業
知名於時者至君始<md:KR4d0569_SBCK_029-12a>¶試吏瑞安平陽二州轉浙東肅政
㢘訪司奏差辟處¶州路總管府史遷紹興秩滿借授杭
<pb:KR4d0569_WYG_029-19b>
州路横塘務副¶使改山隂縣典史終焉君所至有㢘聲
而强敏介直¶無所阿避人不畏守與令而畏君其行事
尤著者則¶在瑞安時有尹喜者其妻為勢家子所奪愬
之州州¶弗敢詰反抵告者罪君抱牘而諍勢家子恐囊
白金¶夜謁君怒曰理與法吾忍以金屈耶卒直其寃而
尹¶以妻歸在紹興時朝廷遣使洪大獄命君總理諸囚¶
君悉為剖析出其無死罪者七人使者以案上中書¶俱
從所議七人得不死在横塘時務循舊弊以月解¶餘金
<pb:KR4d0569_WYG_029-20a>
私之君毅然持不可盡歸之官俾輕商稅什之¶一在山隂
時郡飢民之流亡者過半守選君賑恤所¶至多所全活
百姓為之歌曰噫吁嚱頻月之飢今飽¶而君前後被
郡檄推鞫各縣事凡若干莫不稱允而<md:KR4d0569_SBCK_029-12b>¶不及大用以老
惜哉君豐頤巨目丰神秀偉而孝友¶葢本乎天性事兄
如事父撫兄弟之子女如己之子¶女嫁其從妹之孤貧
者四人御下以嚴羣從弟姪有¶不遵教者輒加箠辱始
若不甚堪而終服其識量或¶議分有其先業君沮之不
<pb:KR4d0569_WYG_029-20b>
可則曰餘從所請但某所¶得者不敢受其業至今存焉
人目為義産云君自蚤¶歲即慕道家虚無之說後遇一
異人授以不傳之秘¶而其學日粹晚益研竅妙㫖演為
金碧大丹之圖其¶於隂陽造化之理有難遽曉者則假
帝江問荅别為¶書若干言其有得如此以故春秋雖高
而視聽歩履¶如强壯齒之落者更生髮之白者日以黑
至其屬纊¶之日猶索筆大書謂昕曰汝能聽吾言死且
無憾遂¶奄然而逝娶杜氏早卒繼翁氏子男一人即昕
<pb:KR4d0569_WYG_029-21a>
福建¶行中書掾史博學多能而尤以醫顯孫男一曰恕
能<md:KR4d0569_SBCK_029-13a>¶世其父學銘曰¶
天之降材兮用必以時時不盡用兮或嗇其施君材¶則
大兮其職則卑百圍之木兮斧柯是為民有疾痛¶兮固
切吾肌惟澤之淺兮卒止於斯乃惇孝友兮紹¶家之肥
乃啟元秘兮葆其枯羸一朝乘化兮蟬蛻而¶歸巋焉斯
邱兮儲祉在兹越山鬱葱兮其石如脂揚¶芬載美兮刻
此銘詩
<pb:KR4d0569_WYG_029-21b>
　　　唐節婦姜氏墓誌銘¶
三代盛時詩書之教非獨行之賢士大夫雖至女婦¶之
間亦未始不加諸意以故上而后妃下而諸侯大¶夫之
妻與夫江漢汝墳之婦一皆以禮自防見諸歌¶詠去三
代遠矣内外之教舉廢自賢士大夫固已鮮¶能知所自
守而況於女婦乎於斯之時有如四明唐¶節婦者能以
少艾之年專屋而嫠居青燈靜夜影隻<md:KR4d0569_SBCK_029-13b>¶形單攻苦食辛
罔有變志卒至長諸孤於方穉續遺¶允於將絕於夫為
<pb:KR4d0569_WYG_029-22a>
令妻於子為賢母於世為節婦嗚¶呼其可銘也已乃以
孤子賔原之請為序而銘之序¶曰節婦姜氏郡之慈溪
人祖諱宗益考諱文堯節婦¶年十九歸同郡定海唐君
榮祖歸十三年而唐君卒¶節婦持喪盡哀理家盡瘁課
耕農以為食躬紡績以¶為衣男迪之學女示之行遇人
恂恂一由於禮及春¶秋既高於内外屬為尊行而慈幼
字微親疎咸附悍¶强頑鄙亦無惡斁先是唐君嘗命幼
弟珍為子節婦¶愛珍甚於已出曰吾愛之勝吾子然後
<pb:KR4d0569_WYG_029-22b>
家人愛之能¶不異於吾子也平居奉養未嘗有所擇晚
益絕去葷¶胾脩淨土業有厭世之心焉子男二人長請
銘者次¶曰璲女二人長適姜賔和次適王子志孫男三
曰文¶與曰林曰太平孫女二俱在室生於元至元甲午
十<md:KR4d0569_SBCK_029-14a>¶月十二日卒於洪武癸丑二月十九日其壽至於八¶
十以丁巳歲九月甲辰葬於慈溪縣徳門鄉之石湫¶原
余既與節婦之諸子遊嘗得拜之於堂上而又竊¶銘唐
君之墓矣其知節婦誠莫余若是宜賔原之有¶請也銘
<pb:KR4d0569_WYG_029-23a>
曰¶
女之於夫猶士於君從一而終其節乃伸世弊俗媮¶或
替常度士逐頹波女犯行露淑惟姜氏有卓斯時¶大節
潔然匪闕匪虧婦徳既脩母道亦行孰輔而告¶惟性之
成士厲於為其節易顯女處于私幽而莫闡¶我作銘辭
鑱厥墓門以警于世以慰其後昆¶
　　　汪彦貞墓表¶
四明汪君彦貞有賢妻陳氏自君之死惡衣糲食居¶數
<pb:KR4d0569_WYG_029-23b>
年乃克葬君鄞縣陶奥之原其將葬也泣謂於其¶孤子
曰汝父不得壽其身猶可永其名其孤子長號<md:KR4d0569_SBCK_029-14b>¶以告於
宗人定海令汝懋求次其事而銘之以納諸¶壙葬之數
年又泣謂於其孤子曰汝父獲銘於壙中¶曷若表之於
墓上於是孤子常久詣余乞文刻諸墓¶余以不識君讓
常久銜哀跣行伏而告曰先君之棄¶代也不肖孤纔四
歲幼孩甚騃罔有識知吾母守節¶自誓力於衣食長之
教之俾知向方乃訓之曰汝父¶生十四年而孤又十年
<pb:KR4d0569_WYG_029-24a>
而死吾為汝家婦僅數年汝¶父死時吾年僅二十餘然
何所恃而能自守耶葢知¶汝父之有子庶幾有待於汝
也汝父既蚤孤每春秋¶祭先人俯仰齋慄如見其享之
者已祭未嘗不悲哀¶事母盡孝晨昏定省不少怠睦親
戚和上下恂恂惟¶恐有弗及田桑有餘輒以賙其鄉里
讀書取大義通¶而已然尤喜學易為人守綱紀尚氣節
不馳騁衒鬻¶以為名其操履如此是眞有志者耶不幸
材未試行<md:KR4d0569_SBCK_029-15a>¶未充而短命死矣吾聞嗇於其前者則必裕
<pb:KR4d0569_WYG_029-24b>
於後此¶所以知汝父之有子也以汝父之有子則汝之
成立¶從可待矣吾雖不能必汝之成立然能必汝父之
有¶子也汝宜識之常久泣而藏諸心重惟先君遺事既¶
不克以盡知幸而有聞於吾母者又不得令辭以登¶載
綿歴歲年以至於今而猶强顔斯世者何如人也¶先生
言可埀後而志在恤孤其尚有以葢覆吾汪氏¶也哉固
敢以請嗟乎余不及識君矣然余之故人方¶彦中實為
贅壻於汪氏與君居同室食同㸑相親之¶意不以生死
<pb:KR4d0569_WYG_029-25a>
而或殊固世所謂賢者也以彦中之賢¶可以卜君之必
賢而君之孤子又述其母夫人之言¶以請遂悲而輯其
辭使刻於君之墓君諱彌亨彦貞¶字也其先歙人宋吏
部尚書贈少師謚莊靖者於君¶為六世祖諱與合諱佑
世者君之大父父也母陳妻<md:KR4d0569_SBCK_029-15b>¶葢其姪女子一即常久生
於某年月日卒於某年月¶日嗚呼人之所難得乎天者
材與行也天能以人之¶所難得者與人而不假以年則
其所得有不暇脩為¶以少見於世如君者是已君之材
<pb:KR4d0569_WYG_029-25b>
行如是使幸而至¶於中壽則其有見於世者當何如哉
然竟止於此其¶命也夫其可哀也夫¶
　　　趙君夫人戴氏墓誌銘¶
洪武三年冬十有一月庚戌浚儀趙君之夫人譙郡¶戴
氏卒於浦江徳政鄉之正寢卒後二年秋九月庚¶午葬
家西四里華表山之原又一年仲弟良始克囘¶自東海
望墓門而哭嗚呼夫人之卒良既不得憑其¶棺其葬也
又不得舉其紖歴歲踰月痛慕無及徬徨¶踊頓幾不能
<pb:KR4d0569_WYG_029-26a>
生已而哀子友亨乃以銘墓之辭來屬¶且曰吾母將終
嘗以不及見舅為恨他日又嘗謂舅<md:KR4d0569_SBCK_029-16a>¶恭而有文倘辱為
之銘吾母之神庶幸安焉嗚呼夫¶人有弟不閑於訓教
猖狂播徙卒阻窮裔以致斯極¶也猶欲强飾不令之言
號慟而為之書悲苦抑塞尚¶堪措一辭耶雖然夫人之
徳之懿非良不能以䆒知¶也葢良既乳即以先夫人之
命育於夫人其後受室¶趙君之妹取友卜鄰又皆夫人
是依自幼至老未始¶一去其左右故夫人之為女為婦
<pb:KR4d0569_WYG_029-26b>
為母之道咸目覩¶而心識之夫人生而氣靈孩而性婉
長而志慤工足¶以致美而不華徳足以配禮而不繁其
在母家先君¶先夫人恩遇特厚夫人之奉之也生而侍
側備敬養¶之禮殁而當䘮竭悼慟之情撫諸弟以仁接
宗黨以¶義在夫家移其事父母者事舅姑接宗黨者接
姻族¶舅葢故諸王孫居家庭間無可當其意者獨於夫
人¶無違言年九十而終囑以後事夫人泣而涖之憂勞<md:KR4d0569_SBCK_029-16b>¶踰月遽纒大酷姑尤性嚴難犯夫人承之以恭事之¶以
<pb:KR4d0569_WYG_029-27a>
謹威怒之教始終不形相夫具鹽醯時種作廣垣¶屋凡
供養教育婚姻䘮祭之費一資於經畫夫好簡¶靜晚益
躭慕老莊之無為置家事不問夫人調護聽¶順必稱所
欲中年得子保持尤至慈惠以臨之惻怛¶以導之訓之
誨之迄至於成夫弟之子蚤失怙樓氏¶甥有家難夫人
皆子蓄之雜己子中無異恩夫人諱¶如玉其考曰我先
君諱暄妣曰我先夫人劉氏趙君¶諱良本其考曰梅石
處士諱必俊妣曰朱氏夫人生¶二十二年而歸趙君距
<pb:KR4d0569_WYG_029-27b>
卒時得年六十有八子男一¶人即友亨孫男二人季昇
季昱曽孫男三人嗚呼良¶不敏無以褒叙令淑貽厥後
來據實書辭聊以抒哀¶思云爾銘曰¶
猗與夫人秉懿柔女婦盡職母道脩兩族英英昭令<md:KR4d0569_SBCK_029-17a>¶猷
曰徳之恒行之周天啟其祥地掩休佳城鬱鬱茂¶松楸
母弟勒銘告諸幽洪武七年九月重陽日仲弟¶戴良誌¶
　　祭文¶
　　　祭亡妻趙氏夫人文
<pb:KR4d0569_WYG_029-28a>
嗚呼吾之伯姊趙氏之冡婦也二族之好異於他門¶故
夫人歸於我夫人以吾從師問友之便遂即女氏¶家焉
補苴罅漏彌縫闕略未始一日就安也自時厥¶後吾乃
不常家居或旅食於人門或逐微禄於鄉校¶二紀之中
與夫人共處者數歲而已一歲之中與夫¶人共圖家事
者數日而已夫人奉養四親長育二男¶二女畢䘮葬婚
嫁十餘既艱且勤一不以吾之不已¶助為念吾獲免墮
他業而以文墨相始終者皆夫人¶之力也吾年幾半百
<pb:KR4d0569_WYG_029-28b>
始提舉儒學於淮南夫人同在<md:KR4d0569_SBCK_029-17b>¶官者僅三載即往武林
視其孥明年兵起倉卒復挈¶其孥冒濤江之險以東還
吾時北至齊魯東出吳越¶為孟浪之遊益不以家為意
夫人扶衰救弊食淡攻¶苦又十餘年而䘮亂稍平門户
稍靜方撫二子以業¶耕率子婦以蠶織期成家以待吾
嗚呼孰謂遽棄吾¶而死乎前年夏夫人遣二子省吾鄞
江之上二子謂¶夫人精力尚强飲啖尚善而兩鬢猶漆
黑吾長夫人¶二歲時屬病脾氣息奄奄日食不數合而
<pb:KR4d0569_WYG_029-29a>
鬢髪之種種¶者且就白矣吾恐一旦殞命他所夫人阻
遠不得就¶哭泣之位為終天恨嗚呼孰謂夫人竟死而
吾反存¶乎夫人始病時得兄子溫書於會稽云夫人近
病痰¶氣甚憊吾意痰氣夫人之故病也雖憊無害繼見
倪¶氏壻其言與溫同且加劇焉吾始魂驚心壞是夜參¶
半即星馳而東越三日抵家見夫人神氣尚完語言<md:KR4d0569_SBCK_029-18a>¶尚
爽朗日者又謂及秋必愈吾益意夫人之病雖憊¶然終
可無害也嗚呼孰謂以是而孽其軀乎豈吾之¶迂不事
<pb:KR4d0569_WYG_029-29b>
事貽艱投悴於夫人實有以累其壽乎自今¶已往孰與
撫吾之子率吾之子婦以成吾之家乎吾¶之所望於後
來者孤矣其於斯世亦無復久居之志¶矣天倘假以數
歲之期惟當縛一椽於墓上待盡其¶餘齒以與夫人共
藏於兹土如斯而已矣嗚呼哀哉¶嗚呼哀哉吾於夫人
少壯不得以相樂老不得以相¶守病不得以相扶名為
夫婦實無異於過客之相遇¶吾上悖於天倫下乖於人
道致使夫人生而銜恤以¶思沒而齎恨以别天之為乎
<pb:KR4d0569_WYG_029-30a>
抑人之為乎吾懷之悲¶曷月而止矣猶幸夫人有子頗
知書有女能盡孝菽¶水湯藥不虧於生前衣衾棺槨不
儉於死後又得吉¶壤廹近女家之左側而且葬以踰月
合乎先王制禮<md:KR4d0569_SBCK_029-18b>¶之意庶幾神心恱矣體魄安矣零丁孤
苦之懷亦於¶是乎其少慰矣嗚呼吾言有盡吾痛其有
窮乎一奠¶告誠老淚如瀉尚饗¶
　
　
<pb:KR4d0569_WYG_029-30b>
　
　
　
　
　
　
　
　九靈山房集巻二十九¶
<md:KR4d0569_SBCK_030-1a>¶
<pb:KR4d0569_WYG_030-1a>
欽定四庫全書
　九靈山房集巻三十　　　　元　戴良　撰
　　
