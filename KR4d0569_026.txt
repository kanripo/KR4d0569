# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 26


　　辨
　　　夏正辨¶
或問曰春秋以周月紀事信乎曰然然則正月非春¶聖
人易冬以為春與曰不然夏用人正而以建寅為¶歲首
周用天正而以建子為歲首所謂正朔也正朔¶可改而
<pb:KR4d0569_WYG_026-1b>
月數不可改春秋書王正月固周家所頒之¶正月然猶
建寅之月耳正月非冬亦明矣曰然則傳¶春秋者曷為
多指周正而言乎曰自左氏有周正建¶子之説諸儒倡
而和之同然一辭而夏正周正遂致¶疑於千載今請歴
舉經傳所書以及易書詩禮語孟¶史鑑百家之説折衷
之何如春秋不書常事事有非¶常則書之以示譏桓八
年春正月己卯烝夏五月丁<md:KR4d0569_SBCK_026-1b>¶丑烝公羊曰烝冬事也何
以書譏亟也穀梁曰烝冬¶事也春興之志不時也其在
<pb:KR4d0569_WYG_026-2a>
丁丑之烝亦曰烝冬事¶也春夏興之凟祀也以正月為
春五月為夏豈非建¶寅建午之月乎桓十四年八月御
廩災乙亥嘗公羊¶榖梁謂八月而嘗時也御廩災甫三
日而嘗春秋所¶以譏也以八月為可嘗豈非建酉之月
乎僖三十一¶年夏四月四卜郊不從乃免牲穀梁曰四
月不時也¶自正月至於三月郊之時也所謂四月者豈
非建已¶之月乎如以為建卯之月則郊為及時何至四
卜而¶免牲乎僖三十三年十二月隕霜不殺草李梅實
<pb:KR4d0569_WYG_026-2b>
説¶者謂嚴冬不殺氣燠也所謂十二月者豈非建丑之¶
月乎如以為建亥之月則今之十月草未盡殺猶或¶有
之何為遽書為異乎桓十四年春正月書無冰成¶元年
春二月書無冰襄二十八年春三月又書無冰<md:KR4d0569_SBCK_026-2a>¶皆以冰
政不舉而書也詩言二之日鑿冰謂十二月¶取冰三之
日納於凌陰謂正月藏冰四之日獻羔祭¶韭謂二月開
冰周禮藏冰開冰亦同春秋書無冰而¶皆在春豈非冰
政之不舉乎哀十二年冬書螽十三¶年又書螽皆記異
<pb:KR4d0569_WYG_026-3a>
也窮冬沍寒閉蟄已乆而螟蝗生¶焉其為異也大矣左
氏乃托夫子答季孫之語歸過¶於司歴之失閏如宣十
五年秋螽而冬蝝亦謂之失¶閏可乎莊七年秋大水無
麥苗葢中原地寒種麥宜¶早故月令仲秋勸種麥曰無
或失時是歲以大水之¶故種麥不以其時或已種而遭
溺故曰無麥苗豈謂¶已熟之麥乎莊二十八年冬書大
無麥禾則以歲終¶計其公私所儲而言也不然麥熟在
夏禾熟在秋何¶以書無麥禾於此時乎且左氏主周正
<pb:KR4d0569_WYG_026-3b>
者也隱三年¶傳云四月鄭祭仲帥師取溫之麥秋又取
成周之禾<md:KR4d0569_SBCK_026-2b>¶夏之言麥秋之言禾非夏正之月乎莊二十
五年六¶月辛未朔日有食之鼓用牲於社傳云惟正陽
之月¶日有食之乃用幣伐鼓則以是月非陽正之月故
經¶以是為譏夫既非正陽之月則是月也非夏正之六¶
月乎宣八年十月城平陽傳曰書時也傳例以水昏¶正
為興作之候若以此十月為夏之八月是時北方¶之星
何由而昏正乎此夏正之見於經與傳者然也¶考之於
<pb:KR4d0569_WYG_026-4a>
易臨卦之彖曰元亨利貞至於八月有凶指¶觀而言也
葢臨為二陽四陰之卦直十二月觀四陰¶二陽之卦直
八月夫自今年十二月指明年八月當¶二陽之浸長豫
憂四陰之將盛也是時商正以丑而¶文王之彖惟從夏
正而言也又考之書堯典曰日中¶星鳥以殷仲春建卯
之月也日永星火以正仲夏建¶午之月也宵中星虚以
殷仲秋建酉之月也日短星<md:KR4d0569_SBCK_026-3a>¶昴以正仲冬建子之月也
以子月為仲冬則寅月乃¶孟春也伊訓元祀十有二月
<pb:KR4d0569_WYG_026-4b>
乙丑伊尹奉嗣王祗見¶厥祖太甲三祀十有二月朔伊
尹奉嗣王歸于亳此¶十二月乃商家之歲首而但謂之
十二月有以見商¶家雖以建丑為歲首初未嘗改十二
月為正月也又¶考之詩小雅四月維夏六月徂暑等篇
皆夏時也豳¶風七月一章曰一之日觱發二之日栗烈
無衣無褐¶何以卒歲五章曰十月蟋蟀入我牀下穹窒
熏鼠塞¶向墐戸嗟我婦子曰為改歲入此室處周以子
月為¶歲首故十月改歲迎新歲也至於卒歲則猶十二
<pb:KR4d0569_WYG_026-5a>
月¶也又以見周人雖以建子為歲首即未嘗改十一月¶
為正月也又考之二禮周禮大胥春入學舍菜合舞¶秋
頒學合聲媒氏掌萬民之判中春之月令㑹男女¶籥章
掌土鼓豳籥中春晝擊土鼓龡豳詩以逆暑中<md:KR4d0569_SBCK_026-3b>¶秋夜迎
寒亦如之大司馬中春教振旅遂以蒐中夏¶教茇舍遂
以苗中秋教治兵遂以獮中冬教大閲遂¶以狩亦夏時
也康成註天官正月之吉始和曰周之¶正月註小宰正
歲帥治官之屬而觀治象曰夏之正¶月一歲而有兩正
<pb:KR4d0569_WYG_026-5b>
月乎周官冬日至祀圜丘夏日至¶祀方澤季春出火季
秋納火仲夏斬陰木仲冬斬陽¶木亦皆夏時也凌人掌
冰正歲十二月令斬冰傳者¶云夏正十二月今之季冬
也若以為周正則十二月¶乃今之孟冬水始凍而未堅
冰可藏乎内宰仲春詔¶内外婦始蠶傳者云夏之仲春
也若以為周正乃今¶之十二月而可蠶乎又考之語孟
曾點舎瑟一章所¶謂暮春者亦可指為今之正月乎今
之正月寒氣猶¶壯既非春服之候亦非可浴之時則此
<pb:KR4d0569_WYG_026-6a>
暮春非夏之¶三月乎孟子曰七八月之間旱則苗槁矣
按豳詩五<md:KR4d0569_SBCK_026-4a>¶穀之中惟禾稻晚熟十月納禾稼十月穫稻
是也七¶八月之間旱與七八月之間雨集皆申酉之月
秋旱¶則苗槁葢指禾稻而言也又十一月徒杠成十二
月¶輿梁成本言脩治橋梁必在深冬水涸之時徒杠十¶
一月可成澗水先涸也輿梁十二月乃成河水後涸¶也
趙岐乃以七八月為夏五六月十一月為夏九月¶十二
月為夏十月朱子晚年始悟其非是欲改註之¶無及也
<pb:KR4d0569_WYG_026-6b>
又考之史秦建亥矣而史記始皇三十一年¶十二月更
名臘曰嘉平夫臘必建丑之月也秦以亥¶正則臘為九
月云十二月者寅月起數固未嘗改也¶至三十七年十
月癸丑始皇出遊十一月行至雲夢¶繼書七月丙寅始
皇崩九月𦵏驪山先書十月十一¶月而繼書七月九月
者數月以寅亦未嘗改也司馬¶公作治鑑於二世元年
之下書曰冬十月戊寅大赦<md:KR4d0569_SBCK_026-4b>¶於漢髙祖元年之下書曰
冬十月沛公至灞上於孝¶文元年之下書曰冬十月封
<pb:KR4d0569_WYG_026-7a>
瑯琊王澤為燕王於孝¶景元年之下書曰冬十月丞相
嘉奏立祖宗廟於孝¶武元年之下書曰冬十月詔舉賢
良方正直言極諌¶之士而親策之元年之下書冬者時
不改也書十月¶者月不改也此漢因秦正朔以亥月為
歲首即未嘗¶以冬為春以十月為正月也又考之百家
之説屈原¶離騷經曰攝提貞于孟陬按天文志攝提星
名在龍¶角之兩傍直斗柄所指以建十二辰者也寅月
曰陬¶葢是月孟春昏時龍角攝提星見在東北隅隨斗
<pb:KR4d0569_WYG_026-7b>
柄¶指寅故以為名也屈原以寅月為孟月則孟子所謂¶
七八月者乃攝提隨斗柄正指申酉之月所謂十一¶月
十二月者乃攝提隨斗柄正指子丑之月鄒魯與¶楚同
一正朔故也此夏正之見於易書詩禮語孟史<md:KR4d0569_SBCK_026-5a>¶鑑百家
者然也質之以經證之於傳考之於易書詩¶禮語孟史
鑑百家則春秋所書為夏正耶為周正耶¶曰然則春秋
黜周正而用夏正與曰不然夏周改正¶朔而不改月數
周之正月即夏之正月夏之正月即¶唐虞殷商之正月
<pb:KR4d0569_WYG_026-8a>
春首寅歲首寅百王不易之正也¶何為其然也以冬而
為春非生物之候也以夏而為¶秋物之方長而未成也
以秋而為冬歲功未畢欲閉¶藏而莫可也商周聖人之
心即虞夏聖人之心夫豈¶變易四時貿亂寒暑而曰吾
將以是而新民聽哉汲¶冡書曰夏數得天百王所同我
周改正易朔以埀三¶統至於敬授人時巡狩烝嘗猶自
夏焉則建寅之月¶固周家之所用也彼謂周家以建子
首十一月者左¶氏之誤謂周家以子丑寅為春卯辰巳
<pb:KR4d0569_WYG_026-8b>
為夏午未申¶為秋酉戌亥為冬者孔安國鄭康成之大
誤也且改<md:KR4d0569_SBCK_026-5b>¶時易月之論孔孟以前經無明文自左氏孔
鄭諸公¶迭為之説於是杜預之註左氏何休之註公羊
范寗¶之註穀梁孔頴達之述正義往往舎經信傳踵謬
承¶訛歴千有餘年無有能正其非者至河南程氏始斷¶
之曰周正月非春也此一言也真足以破千載之惑¶矣
然又曰假天時以立義猶不輕於斥左氏之非胡¶康侯
見冬不可以為春遂發明程子之意謂春秋以¶夏時冠
<pb:KR4d0569_WYG_026-9a>
周月誠如是也則繫年之夏時與紀事之周¶月轉相矛
盾所謂分至啟閉十有二候十有二律乃¶與天氣物化
不相應而春秋非上律天時之書矣善¶乎朱子之言曰
周改歲首而不改月數若從胡氏之¶説則月與時常差
兩月聖人作經恐不若是之紛更¶斯言豈欺我哉曰杜
預之於左氏每委曲遷就無一¶言之不合説者謂預為
左氏之忠臣若吾子之論直<md:KR4d0569_SBCK_026-6a>¶則直矣其在諸儒將不謂
之忠臣乎哉曰正其非以¶救其失正所以為忠也若預
<pb:KR4d0569_WYG_026-9b>
者乃左氏之諛臣其於¶忠乎何有¶
　　解
　　　萍居解¶
萍居子自其早歲即嗜遊放浪江湖渺乎無涯隨所¶止
宿輒復為家榜以萍居所至傳誇客有囂囂生者¶過而
問曰聞子儒林之秀士藝苑之能人也稽經諏¶史蹈義
行仁吐言為詩肆口成文推其有足以弸中¶而彪外出
其餘可以尊主而芘民而又旁通卜祝下¶兼瞽史審音
<pb:KR4d0569_WYG_026-10a>
節於鍾生定吉凶於鄭子子誠藝苑之¶能人儒林之秀
士也然而年過四十名不加顯利不¶加豐無尺宅以安
其妻子無寸禄以華其祖宗顧乃¶甘貧樂賤朝西暮東
户不常籍賦無定庸内忘憤激<md:KR4d0569_SBCK_026-6b>¶之志外絶慍悶之容萍
乎萍乎果足以擬其踪乎萍¶居子曰噫生獨不見夫萍
之樂也不根以據不土以¶著或依沼沚或傍溪壑憑風
聚散挾雨棲泊就必其¶深避必其涸逐鳬鷖而上下結
萑蒲以隱約類飛蓬¶之跌宕肖浮梗之落魄此則萍之
<pb:KR4d0569_WYG_026-10b>
所甚樂而余之所¶託焉者也囂囂生曰吾聞深山大澤
材木所鍾為杞¶為梓為椅為桐勁者其栢喬者其松大
而梁柱之具¶小而杙桷之充子何不搆此以為室營此
以為宫去¶卑陋而即顯融乎萍居子曰生胡取細而略
大明外¶而闇内徒知材木為宫室之需不知宫室乃斯
人之¶害葢德薄而禄厚者志必虧才小而福大者身必
危¶與其冒甲第而戮辱孰若葯其房而荷其屋與其侈¶
朱樓而禍殃孰若茅其廬而草其堂吾非不知宫居¶之
<pb:KR4d0569_WYG_026-11a>
為貴室處之為福也顧德有不及才有不足爾吾<md:KR4d0569_SBCK_026-7a>¶舎萍
居何以哉囂囂生乃仰而呼俯而吁曰知才德¶之難備
而不有之者自知之明也知宫室之難安而¶思去之者
自守之篤也自知之明智也自守之篤仁¶也仁智聖賢
之事也萍居子豈特藝苑之能人儒林¶之秀士哉言既
萍居子改容以起曲躬而謝曰僕誠¶鄙人未知聖賢之
大道聞生之言乃今心有戚戚矣¶
　　贊
<pb:KR4d0569_WYG_026-11b>
　　　蒼雲圖贊¶(并序/)
　姚江嚴宗道漢子陵先生之裔孫也嘗扁所居之室¶
　曰蒼雲葢取范文正公祠堂記語所以寓夫懐思祖¶
　德之㣲意云耳其友九靈山人為請柴君養吾作圖¶
　以遺之且為之贊曰¶
羣陰既屏萬象聿新誰居黄屋平生故人玉帛雖至¶肯
屈吾身雲山蒼蒼作世隱淪繪事既素孰知其因<md:KR4d0569_SBCK_026-7b>¶覩象
思徳慰我後昆芳時固逺清風尚存動靜作息¶蒼山白
<pb:KR4d0569_WYG_026-12a>
雲¶
　　　生意垣贊(并序/)¶
　餘姚張與權世善小兒醫因名所居曰生意垣中書¶
　叅政危公書之秘書少監掲公記之於是其友九靈¶
　山人贊之贊曰¶
天地之心是維生生施及乎物而日以亨昔在神聖¶體
天法地教之醫學生厥衆類於情曰愛於徳曰仁¶化貞
作元變冬為春暨乎末流淫厥術數䑛痔成汙¶中肝亦
<pb:KR4d0569_WYG_026-12b>
誤惟越張氏顱䪿則傳嘗觀其家生意蓊然¶相彼嬰孤
如萌斯茁視匪以時輒夭而閼曷其保之¶是湯是熨是
或不慎生道其息俯仰堪輿稽協典墳¶揭名生意敢告
心君¶
　　　黃元輔小像贊<md:KR4d0569_SBCK_026-8a>¶其才之逸駿躍而驥驤也其徳之畜玉蘊而珠藏也¶其
行之髙標正而矩方也噫此所以隱約稽山之陰¶逍遥
鑑水之旁而使右軍遜其達賀老遜其狂也
<pb:KR4d0569_WYG_026-13a>
　　　王竹梅像贊¶
力足以任四國之重氣足以葢一世之豪矻矻乎其¶好
賢之篤孜孜乎其奉國之勞此所以進而金章紫¶綬不
足以為其貴退而黄冠野服不足以為其髙懿¶哉斯人
其殆已隱之綺甪未用之蕭曹也與¶
　　　郁文海像贊¶
圎悟正宗𣲖别支分歴世而十乃肖其人道有弛張¶迹
無罅隙如清在琴如甜在蜜族推大覺業受三平¶冰釋
<pb:KR4d0569_WYG_026-13b>
鵬化誰使誰令爰自臨漳逺浮東海作法中龍¶遊戲三
昧何人逸想幻此徳容木蛇在手見者震恭¶
　　　源道淵像贊<md:KR4d0569_SBCK_026-8b>¶望之儼若即之粹然如水之止如雲之閒出世名刹¶卓
錫空山以堅固力結精進縁乃於是中得大法船¶非具
正眼曷覩釋天宗風久墜妖瘴日纒庻㡬百世¶觀者敬
虔¶
　　銘
<pb:KR4d0569_WYG_026-14a>
　　　惟㣲齋銘¶
人之有心實主乎身危㣲曷異理氣是分其理伊何¶道
之所出暨雜以人氣為之汨人也異識岌乎其危¶道也
無形是之謂㣲二者之間曽不容隙察之必精¶守之必
一惟精故一惟一故中大哉心學萬世所宗¶惟此道心
萬善之主勿謂其㣲終焉罔著曰體曰用¶不使有遺曰
隱曰顯罔間其幾四端已充四非亦克¶人十已千式致
乃力古聖所傳悉㑹於心充實光輝¶其積日深戰兢以
<pb:KR4d0569_WYG_026-14b>
持戒懼以守希聖之功於是乎有<md:KR4d0569_SBCK_026-9a>¶紛紛小子方寸罔治
卒以其公而蔽於私蔽之於私¶實始乎人回視此道一
何其湮卓爾方生心學是勉¶乃以惟微篆厥齋扁朝斯
夕斯目擊道存敢贅一辭¶以告天君¶
　　　仁齋銘¶
於皇上帝降此下民形既生矣抑何不仁人而不仁¶乃
形之役耳蔽於聲目眯於色以言則誕以動則危¶惟誘
夫欲遂亂於為擾擾營營其曷予已我觀厥仁¶嘻其有
<pb:KR4d0569_WYG_026-15a>
㡬匪學匪師孰示本原有孔之聖有顏之賢¶示之有要
禮以為則曷喻其功妙在於勿已克禮復¶乃純乎禮仁
豈逺哉欲之則至臻此伊何實先致知¶知既云至力行
是期非行曷全非知曷有以恕而求¶以敬而守察以動
靜思以朝夕為仁之功於斯為極¶我稽古人其惟顔氏
涵濡聖學有進無止嗟爾羅君<md:KR4d0569_SBCK_026-9b>¶曰顔是希以仁名齋冀
其所幾大哉仁乎衆善所在¶仰止齋名其永無怠¶
　　　泉聲齋銘(并序/)
<pb:KR4d0569_WYG_026-15b>
　歸菴禪師以亶上人之嗜學也為飭西偏一小齋舎¶
　之亶徵余銘乃為其辭曰¶
孰談無生惟歸菴師孰為聽徒亶也於兹師欲無言¶借
泉作舌靈源活意一何潑潑惟亶善學以目為聰¶聲固
不離耳則如聾晏坐一齋泉流在左了無所礙¶乃如來
教¶
　　　清瀧硯銘¶(并序/)
　僧闡奉使日本得清瀧石硯求為銘銘曰
<pb:KR4d0569_WYG_026-16a>
懿兹硯産東夷為有靈源知所歸嗟彼世人胡不思¶
　　箴¶
　　　存省齋箴<md:KR4d0569_SBCK_026-10a>¶惟民之生靡哲靡愚惟存與省乃與道俱其存伊何¶曰
養乎靜慮既未萌卓爾有定其省伊何曰察乎幾¶迹雖
未著昭然莫欺人欲一棼天理即晦或慎未然¶或謹將
殆誰其尸之莫匪是心兢兢業業履薄臨深¶心之所主
是名曰敬動靜相維内外俱正道兼體用¶心統性情致
<pb:KR4d0569_WYG_026-16b>
中致和皆敬之成中位天地和育萬物¶亦敬之功推其
所極斯湏或失間隙已多理欲二途¶相去㡬何維子思
子深閔斯世戒懼謹獨提綱以示¶孟氏繼之命曰思誠
申以操舎其指益明迨今濂洛¶下及武夷心學之傳實
肇於斯相彼陋儒表裏罔一¶公不勝私機變横出孰知
至人毎防以微未發已發¶存之省之我作斯齋篆以名
扁目擊道存夫豈云逺¶志非不篤守懼難終乃述銘詩
以警其慵
<pb:KR4d0569_WYG_026-17a>
　　　樗菴箴<md:KR4d0569_SBCK_026-10b>¶(并序/)
　吾甥趙彦嘉畏慎人也自以才非世用題其宴私之¶
　室曰樗菴其舅九靈山人乃作箴曰¶
孰矜匪巧孰巧匪勞孰知夫勞者巧之招孰慚匪拙¶孰
拙匪逸孰知夫逸者拙之積是故南山之梓其材¶可以
作梁柱匠氏遇之卒斧而取官道之樗其材不¶足以中
規矩匠氏過之卒棄而馳然則予乎其將為¶巧者之梓
乎抑亦為拙者之樗乎嗚呼余於樗也知¶有以全其軀
<pb:KR4d0569_WYG_026-17b>
矣支固卷曲形亦擁腫彼鈇彼鉞庻不¶汝恐¶
　　説
　　　李氏子字説¶
鄞江李時勉子男三人而其命名皆從玉長曰瑛次¶曰
璠次曰璨請余為之字瑛玉光也符瑞圖曰玉瑛¶仁寳
不斲自成葢玉生之土中混於沙石良工斲焉<md:KR4d0569_SBCK_026-11a>¶始成其
器惟仁寶也成不待斲待斲而成者學者之¶事不斲而
成者聖人之事也學至於聖乃為大成請¶字瑛曰孟成
<pb:KR4d0569_WYG_026-18a>
璠璵璠也孔子曰美哉璠璵質之不美¶不可以為器器
成而美則其為美也大矣學至於充¶實美之謂也請字
璠曰叔美璨璀璨也説文曰玉光¶璀璨夫和順積乎中
然後光輝發於外玉之璀璨猶¶學之有光輝也請字璨
曰仲輝嗟夫成者所以具乎¶其體也美者所以蘊乎體
之中也輝者所以形乎體¶之外也是故成而後致乎美
美而後致乎輝然則璠¶也璨也非有資於瑛則不能成
其為璠為璨也雖然¶傳有之五常脩則玉瑛見瑛於骨
<pb:KR4d0569_WYG_026-18b>
肉之間其亦加勉¶也哉克顧名與字則知所以玉成之
道矣玉成之道¶非講學而何哉既以告三子因書以為
説<md:KR4d0569_SBCK_026-11b>¶　
　
　
　
　九靈山房集巻二十六¶
<md:KR4d0569_SBCK_027-1a>¶
<pb:KR4d0569_WYG_027-1a>
欽定四庫全書
　九靈山房集巻
