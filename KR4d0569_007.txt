# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 7


鮮于伯幾所製劉遺安夀詞後¶
右漁陽公所製遺安使君夀詞一章葢使君以元勲¶世
冑岀治外服歴守東南諸大郡一時賢士大夫多¶出入
其門今觀漁陽此詞語意既多引重而字畫復¶致謹不
<pb:KR4d0569_WYG_007-1b>
少放則以久㳺其門而知敬其人故也按此¶詞作於辛
丑之歳閲明年而漁陽沒又十年而使君¶亦薨詞為使
君家物歴三世尚寳藏無恙而其嗣孫¶師稷復以文藝
為諸公所歸往世澤之滋於是乎在¶矣吁豈漁陽所謂
濟人隂徳有以致之耶¶
　　　三先生手帖後題¶
友人宋君景濓以三先生所遺手帖聯為巻間出以<md:KR4d0569_SBCK_007-1b>¶示
良良以三先生學擅一時而一時之人咸仰之望¶之雖
<pb:KR4d0569_WYG_007-2a>
得其片言隻字不翅如折圭斷璜保䕶惟謹彼¶於三先
生之學未必能知之而乃貴重之如是者其¶志在翰墨
耳今景濓之為此巻則以久㳺三先生之¶門知慕三先
生之學顧以存殁相半離合靡常思見¶其人而不可得
因欲即是而見之所以然者本志乎¶三先生之學也翰
墨云乎哉雖然三先生之學亦豈¶無見於斯自今觀之
或制度之有考或文章之有稱¶或經學之有述葢皆示
景濓以為學者也使景濓無¶志於三先生之學則已有
<pb:KR4d0569_WYG_007-2b>
志於三先生之學也寜不¶即是而有得哉良也不敏亦
嘗從景濓之後以登三¶先生之門其於三先生之學曽
不能如景濓之有得¶也故因題巻併志予愧云¶
　　　題樓彦英詩巻後<md:KR4d0569_SBCK_007-2a>¶士莫不有能為之材也然非值夫得為之時則亦無¶有
可為之事君子之論人又可拘拘於事為之末哉¶烏傷
樓君自其壯年即以智勇聞已而群盜起鄰境¶勢甚猖
橫吏卒咸縮手環視莫敢誰何君乃匹馬往¶捕擒其罪
<pb:KR4d0569_WYG_007-3a>
首六人者歸之官於是縣府為上其事部¶使者加審察
焉文逹中書遂遵故事賞其功調浦江¶之政内鄉巡檢
時當承平日久¶聖化涵濡之深雖鼠竊狗偷之伍亦皆
奔走逺遁職¶警邏者往往無所用其武故君雖武人巡
檢雖武職¶反為之屏旗幟棄鉦鼔日從文儒之士賦詩
寫竹呼¶酒以為樂退然若不以武功致官者彼此一時
何其¶異哉使君於立功之後仍值夫得為之時以展夫
能¶為之材則其事之可言當不止如向之所施而已不
<pb:KR4d0569_WYG_007-3b>
然豈君之武材獨施於未官之前而不施於既官之<md:KR4d0569_SBCK_007-2b>¶後
耶人之論君顧欲拘拘於事為之末斯亦過矣君¶今以
嵗月代去文儒之所與遊者莫不作詩以祖其¶行良方
讀禮山中不及從諸公之後以相與詠歌之¶因君之出
示此巻故為書其出處之大概如此而不¶暇計其言之
不文也¶
　　　題余亷訪五大篆後¶
右東淛第一家五大篆武威余公為義門鄭氏書鄭¶氏
<pb:KR4d0569_WYG_007-4a>
聚居白麟溪之上自其九世祖冲素處士綺以來¶咸能
守其家法為之子者必孝於其父為之弟者必¶恭於其
兄為之婦者必順於其夫其為父兄夫也亦¶各以道而
自盡如是者歴二百餘年不少變至大末¶有司既為上
其事於¶朝號其門曰孝義之門矣至正庚寅夏六月己
丑公¶持部使者節分按至浦江復過其居而訪問焉為
之<md:KR4d0569_SBCK_007-3a>¶低徊太息者久之且曰吾於淛水之東已皆按歴之¶
矣恒未見如鄭氏之孝義者有孝義如鄭氏可不善¶其
<pb:KR4d0569_WYG_007-4b>
善以為之勸哉乃為書此於庭曲之石俾其子孫¶世守
之嗚呼鄭氏果何以致是哉謹按東淛統有七¶郡而七
郡之中以州計者六以縣計者三十有五其¶土地非不
廣也人民非不衆也豈無貴極公侯富比¶封君之家足
以見重於一時者今公咸不之取獨於¶鄭氏而有取焉
是果何以致是哉公之此意葢以屬¶部之内知孝其父
者多矣或於事兄之間而不能以¶盡恭者有矣能孝於
其父恭於其兄或不能致其夫¶婦之相和者有矣或父
<pb:KR4d0569_WYG_007-5a>
子兄弟夫婦咸盡其道而不¶能必其九世之逺二百餘
年之久猶克守其家法而¶不墜者有矣凡此數者一有
所不能則雖範天下之¶貨寳不足以為富羅天下之祿
爵不足以為貴而其<md:KR4d0569_SBCK_007-3b>¶可富可貴者惟在乎鄭氏之孝義
也是則鄭氏之家¶固宜為七郡之稱首而豈無以致是
哉雖然非公之¶表而出之則七郡之民亦無自而知之
矣抑予聞之¶孝義非一家之行而七郡之民莫不盡能
之能之而¶或不為是皆有愧於鄭氏者也不惟有愧於
<pb:KR4d0569_WYG_007-5b>
鄭氏其¶亦獲戾於公矣公之此舉豈但為鄭氏計哉七
郡之¶民猶懼其獲戾於公而况為鄭氏之子孫者繼今
以¶往宜益敬守其家法以保有乎此石勿使恃其門望¶
之髙而不念其累世之勤也吾恐其獲戾於公矣嗚¶呼
可不懼哉公唐古氏名余闕字廷心元統癸酉甲¶科進
士歴官臺閣今由翰林待制出僉海右道肅¶政亷訪司
事云¶
　　　重刻冲素處士墓銘後題
<pb:KR4d0569_WYG_007-6a>
義門鄭子敬氏間出其晏宣明所作冲素處士墓銘<md:KR4d0569_SBCK_007-4a>¶以
示良且曰處士於予為七世祖墓在家東百歩許¶銘石
埋墓中而此石本葢嘗得之宗人處惟是鼠蠧¶之餘懼
其久而益壞也固已裝褫成帙請於待制栁¶公著其作
銘之始末今復將命工摹刻以傳示吾徒¶子栁公弟子
也其幸為我識之哉良嘗往來縣境歴¶覽百里間問其
故家遺族於縣人則自宋以來逹官¶貴士之門第往往
而有然求其子孫以叩其家世之¶懿乃皆吃吃不能道
<pb:KR4d0569_WYG_007-6b>
一語或得其家乘而觀之其不¶勝感慨者多矣處士之
在當時不過一窮書生然能¶以孝行率其家至其臨殁
猶歃血示子孫毋分居致¶使遺澤之滋至於久而不泯
同門合釡九世如一日¶是何彼此之或異哉嗚呼孝行
之至天地可得而動¶神明可得而通金石可得而貫况
其嗣人宜其豐碩¶衍裕而無涯哉視彼區區希榮徼寵
於一時者又惡<md:KR4d0569_SBCK_007-4b>¶得而齊之哉雖然處士之孝行固卓然
矣向㣲宣明¶之文以為之引重其不隨世泯滅者幾希
<pb:KR4d0569_WYG_007-7a>
是故斯文¶之在鄭氏不翅如寳玉之在世棄擲埋沒糞
土不得¶掩雖其暫晦於一時又復有収而珍之於他日
天之¶報施處士也若是哉然則處士之子孫其可不務
謹¶其傳哉若子敬者亦無愧乎為處士之子孫矣¶
　　　跋倪夫人遺事後¶
葢自分田制祿之法久不如古而士農工賈之家遂¶至
兼并無藝貧富不均厭飽糧肉者有之操瓢為溝¶中瘠
者有之於斯之時有能以其所餘惠諸鄉邦之¶不及者
<pb:KR4d0569_WYG_007-7b>
葢亦天理人心之所發豈必有為而為之哉¶迨其後也
天恒報之以福俾其子孫之享有豐盛至¶於累世而不
替者是固理勢之宜然而非若人之所¶計也已暨陽之
西鄙有倪夫人者故宋進士諱永年<md:KR4d0569_SBCK_007-5a>¶母也亦既家富於
財遂敎其子孫當以惠及鄉邦為¶心嵗有羨餘必使縮
其時直什之二而平糶之以為¶常一有不遵其敎即欷
歔就寢竟日夕不食子孫肉¶袒謝罪改之乃己巳而倪
氏卒以忠厚相傳迨今五¶世之逺二百年之久而其家
<pb:KR4d0569_WYG_007-8a>
之豐盛固自若也或者¶以為此皆夫人種徳之報而不
知夫人於此曷嘗有¶一毫計望之心哉雖然向使夫人
之敎其子孫者一¶不能以若是吾見徳惠之罔施而侵
虐之是恣雖欲¶求其五世二百年之豐盛又可得乎夫
人之所以為¶子孫計者其亦慮之審矣然竊怪夫夫人
之在當時¶不過居處閨門之内勤勞饋食之間非有詩
書之漸¶染師友之薰陶而其處心積慮之際乃能忠厚
之如¶是則世之以大丈夫名者果皆夫人若哉彼其聞
<pb:KR4d0569_WYG_007-8b>
夫¶人之事其亦少愧矣夫人之四世孫慶予姻也因出<md:KR4d0569_SBCK_007-5b>¶余觀光氏所録遺事以相示故輒書而歸之¶
　　　書栁待制詩後¶
待制栁公既祠仙華先生於化城精舍且為刻其所¶著
墓碣植之其於師友之誼亦云至矣而又歸賦此¶詩豈
得無意於其間哉良嘗觀公之詩於所謂凄其¶十霜露
墓草今幾宿之句未嘗不為之愴然有感先¶生沒於至
治辛酉之春而立祠植碣乃在於至順庚¶午之冬相去
<pb:KR4d0569_WYG_007-9a>
踰十載而詩中有及於此者固已恨其¶表著之晚矣抑
不知後此又十載而公亦沒其墓草¶之凄其者迨今亦
十霜露而近冡之祠表墓之碣曽¶無一之或具是何公
之待先生者為甚至而後人之¶於公顧乃若是恝哉良
既登公之門而承其訓敎固¶不得不為之有感於斯矣
詩為化城所藏今其主僧¶若空將摹勒入梓以貽諸好
事則夫朝誦而莫詠者<md:KR4d0569_SBCK_007-6a>¶又安知其不與良同此感也噫
此固足以埀勸於後¶世也夫
<pb:KR4d0569_WYG_007-9b>
　　　劉鏞字説後題¶
予友許君存仁嘗以叔聲字其徒劉鏞且著文三百¶餘
言序鏞之能聲者甚悉叔聲復求申其説予聞鑄¶鏞之
法必擇精金為之金精矣又必考古制而參合¶之制合
矣又必求良鳬氏審其輕重均其薄厚分其¶小大而後
範模之用具焉葢金不精則失之滓制不¶古則失之鄙
重輕不審則失之紊薄厚不均則失之¶雜小大不分則
失之混此五失者一有不除鏞固鏞¶矣其能美於聲哉
<pb:KR4d0569_WYG_007-10a>
是故善為鏞者深察乎此使無一¶之不備然後會精神
運槖籥一皷而成植簴而懸之¶循隧而叩之則噌&KR0008;也
清越也又何其善鳴也甚哉¶鑄鏞之難也如此今叔聲
年甫及冠温焉而易毅焉<md:KR4d0569_SBCK_007-6b>¶而方其質信美矣是不猶金
之至精者耶質既良矣¶非六藝之書不講非聖賢之志
不存舍流俗之所習¶而欲求通於千載之上是不猶考
古制而參合之者¶耶二者固不可及又得許君為之師
許君文懿公之¶子也其家學之正逺承考亭之傳是不
<pb:KR4d0569_WYG_007-10b>
猶世之良鳧¶氏者耶蚤夜孜孜以仁義鍊之以禮樂鎔
之懼其偏¶也扶掖而正之懼其放也攝束而約之是不
猶分小¶大均薄厚審重輕者耶自時厥後徳業著乎躬
名譽¶聞於時近而一鄉逺而四海無不知有叔聲是不
猶¶鏞之善鳴噌&KR0008;而清越者耶嗚呼以叔聲之名觀叔¶
聲之為學何其似也雖然金之模範鳧氏能為之人¶之
模範則師之自為也以近取譬其果有異乎哉揚¶子雲
曰孔子鑄顔淵矣淵固精金也非孔子為之範¶模能鑄
<pb:KR4d0569_WYG_007-11a>
之乎許君願學孔子者也其必有以鑄叔聲<md:KR4d0569_SBCK_007-7a>¶哉¶
　　　題葉丞相遺墨¶
良少時嘗讀故禮部尚書王公所譔丞相葉信公墓¶銘
而知公平生大節歴官行事之概後三年始從東¶陽許
君獲覩公之遺墨葢君先世有權海寜令者海¶寜公之
鄉邑故以此四帖先後遺之其第五帖則與¶其弟竹友
家書而因及許令之賢遂皆為許氏子孫¶所藏嗟乎令
之距今不百年其家去此不數舍而其¶愛人戢暴之政
<pb:KR4d0569_WYG_007-11b>
所以致邑人戴之如父母敬之如神¶明者後生晚出已
無從考知必觀此數帖而後見則¶世之人非附青雲之
士而欲埀聲於後世葢亦難矣¶良既得以快覩前修之
真蹟而又有以竊窺先逹之¶為人抑何幸歟後學浦江
戴良謹題¶
　　哀辭<md:KR4d0569_SBCK_007-7b>¶　　　張如心先生哀辭(并序/)¶
　予自童丱中即聞張君如心之名甚熟巳已之嵗始
<pb:KR4d0569_WYG_007-12a>
　獲見君於邑下君方與一二耆人長徳從容鄉校間¶
　峩冠褒衣掀髯聳目張拱而肅趨有足以壯威儀存¶
　矩度者予時雖未暇叩其問學之淺深然觀其動作¶
　之間固以知其為信厚君子矣自後挈挈道路不得¶
　數從之逰而君亦敎授於外不常家居如是者十年¶
　及予受室於邑之趙氏去君之居為甚近君嵗時來¶
　歸乃相與往來如平生歡君晚得脾病顧已憊甚坐¶
　起不自遂每聞予至猶强扶出迎道古今事變前賢
<pb:KR4d0569_WYG_007-12b>
　踪跡亹亹若珠比鱗列予然後知君種學之深凡其¶
　動作之見於外者果非偶然也公家故貧室廬不足¶
　以容膝衣食不足以給體而氣髙自足無所仰於人¶
　環堵蕭然有書數百巻隤然自放用是尊官要人鮮<md:KR4d0569_SBCK_007-8a>¶　克知之大徳中年將五十始用薦者起為縣文學尋¶
　以母老辭去平居無他嗜好惟肆其意於歌詩善偶¶
　儷工篆籀精楷法而士子評里黨之宿學蓋未嘗後¶
　君也嗚呼君今其死矣新學晚生失所於歸而吾邑
<pb:KR4d0569_WYG_007-13a>
　之文獻將遂絶予方悲不自勝而君之子端臣請予¶
　為辭以哀之乃為追述平生而為其文曰¶
瞻彼仙巖其髙萬仭鬱穹窿有美一人鍾竒孕秀潛¶其
中吁嗟美人受質孔弱志則充無脂無韋分甘處¶悴家
四空日閲其儲飯有脱粟羮芥菘人不我堪我¶躬甚泰
色甚雍深衣大帶儼存矩度無墜恭學徒駿¶奔聆厥風
㫖覿禮容我年未冠猶雀方乳鹿方茸嵗¶時相過稱詩
誦文好甚隆執手謂我曰子之志我所¶同願作昌黎低
<pb:KR4d0569_WYG_007-13b>
頭東野為雲龍我方藉之如石就鑿¶金就鎔孰神之苛
一朝奪使翳蒿蓬蓍舊盡矣狐號<md:KR4d0569_SBCK_007-8b>¶鰍舞靡若風顧瞻我
里溟濛泱漭吾曷從奈之何哉¶有崇斯土元以宫嗟彼
牧人母登其隴翦其松¶
　　　吳先生哀頌辭(并序/)¶
　先生婺浦江人諱萊字立夫集賢大學士榮祿大夫¶
　呉公子也至正元年十月某甲子以疾卒於家得年¶
　四十有一嘗一試於禮部不中二子諤謐𦵏先生於
<pb:KR4d0569_WYG_007-14a>
　某原𦵏後一年命良為辭以哀之良雖不敏然嘗承¶
　學於先生誼不得辭乃為追述平生而為其文曰¶
檀車既堅兮駟馬既良出門折軸兮竟斥棄乎康莊¶嗟
嗟夫子兮胡實類之天不可測兮道不可常昔夫¶子之
有生兮體孑孑其羸尫雖求師與取友兮曽不¶逺違乎
故鄉遂取則夫前修兮亦既蹈乎大方入書¶林而馳騖
兮闖藝苑以翺翔奈學業之已修兮尚名¶譽之未彰豈
不登名於一薦兮曽不假翼於鸞鳳乃<md:KR4d0569_SBCK_007-9a>¶娛憂以舒憤兮
<pb:KR4d0569_WYG_007-14b>
寫鬱紆而成章曰有俟乎千載之下¶兮庶無掩乎斯文
之耿光人固有偃蹇於一時兮終¶前困而後昌何夫子
之齎志以死兮卒無以自副其¶所望夫子之貎不可見
兮幸㣲言之在耳尚炯乎其¶難忘撫遺編以長喟兮仰
視天之茫茫彼嚴霜之夏¶墜兮胡獨瘁此衆芳昔河東
之挺生兮年四十而云¶亡今夫子之洵美兮亦夀命之
不長己焉哉小人有¶得其年兮君子有遘其殃自古莫
不然兮我又奚傷
<pb:KR4d0569_WYG_007-15a>
　(按潛溪集吳先生以至元六年四月卒年四十四以/至正元年十月𦵏序中所云疑傳寫之誤殿泗謹識)
　　　呉原伯哀辭(并序/)¶
　原伯世為婺之蘭溪人諱深其字原伯國子博士吳¶
　先生正傳之子也年二十有一至正元年五月庚申¶
　以疾卒家既卒之明年其友戴良為辭以哭之嗚呼¶
　吾尚忍哭吾友也耶吾固不謂原伯之止於斯耶始¶
　予既冠往往聞原伯名於朋友間前年夏予舟次溪<md:KR4d0569_SBCK_007-9b>¶　滸遂與原伯會原伯乃欲相率以為友與之㳺數日
<pb:KR4d0569_WYG_007-15b>
　樂甚固已竊喜先生之有子而予之得友也嗚呼孰¶
　謂别未三載而遽哭吾友耶孰謂原伯之遂止於斯¶
　耶原伯容貌嶷嶷平居若不能言其取友問學急於¶
　飢渴至於群兒嬉戲則畏避如懦夫然每篝燈挾冊¶
　雖疾病不休倦則假寐凝思以求聖賢之心有疑則¶
　進而質之父師退而與其弟沉私相講辨故其父子¶
　兄弟之間雍雍睦睦而自為師友君子是以知其於¶
　孝友最隆也去年秋先生被¶召入京師未幾上原
<pb:KR4d0569_WYG_007-16a>
　伯名於國子學於是原伯始欲¶﨑嶇數千里就學於
　京而病己作閱數月遂卒嗚呼¶其可哀也己昔韓滂
　之在韓門讀書作文功力兼人¶年十九而卒今原伯
　之為吳氏子固有韓氏之家聲¶學又不下於滂而亦
　以早死豈殃慶之不以其類概<md:KR4d0569_SBCK_007-10a>¶如是耶抑原伯獨不
　幸偶類之耶以予之重有悲於¶原伯而知先生之悲
　也抑深矣故述哀辭一篇以解¶其悲哀以舒予憤云
　其辭曰
<pb:KR4d0569_WYG_007-16b>
嗟原伯兮鄉之良質甚粹兮才甚長睨秦漢兮刮虞¶唐
騁雄辨兮爛文章射星斗兮奪光芒闡幽秘兮掲¶正陽
斂予飾兮儘迴翔暢厥實兮暐煌煌履至訓兮¶蹈大防
兄弟雍兮親樂康羽既就兮勢乃揚望白雲¶兮期¶帝鄉
帝鄉逺兮天一方命飈車兮騁康莊豐隆遇兮¶靳不將
忽被髪兮下大荒嗟原伯兮志實强何中路¶兮蹶超驤
命固屈兮譽則彰願父母兮勿永傷彼羣¶黎兮直粃糠
名隨身泯兮孰濯其芳嗟原伯兮獨耿¶光雖夭則困兮
<pb:KR4d0569_WYG_007-17a>
猶夀而昌¶
　　　陳彦正哀辭<md:KR4d0569_SBCK_007-10b>¶山磝磝兮水瀏瀏下土漠乎其廣大兮吾何此焉是¶留
惟擇里以處仁兮乃前志之嘉猷倘有人焉其足¶藉兮
寜逺舉以遐㳺噫夫人之挺生兮信喜能而好¶修探往
聖之逸軌兮仰先哲之洪休道雖隠而必履¶兮理雖㣲
而必抽紛吾既有此内美兮仍刓剛以為¶柔哀白日之
不與兮冀匠氏之一収茍吾材之適用¶兮又何問梁棟
<pb:KR4d0569_WYG_007-17b>
之與薪槱亦既登名於仕籍兮曽素¶志之不酬雖不酬
亦何傷兮有自得之悠悠昔先子¶之詔予兮謂時俗之
方偷獨夫人之超卓兮固君子¶之所周吾方恃之以有
濟兮&KR1154;驚浪之漂舟凌大江¶之漫漫兮幾如是而不自
䧟於中流既相我者之不¶憖兮又何為乎舊邱行躑躅
而無從兮念去此而奚¶投假大龜以視兆兮將駕馬以行
輈已矣哉死者不¶可作兮吾雖居此其誰儔<md:KR4d0569_SBCK_007-11a>¶　　　蔣季髙誄辭(并序/)
<pb:KR4d0569_WYG_007-18a>
　亡友蔣允升字季髙婺之東陽人也善讀書工古文¶
　辭知名朋友間丁酉嵗家居遘疾竟不幸夭死予方¶
　避兵萬山中距其家逺甚不得一撫其櫬以盡其哀¶
　因追思其平生可列者為文以誄之誄曰¶
茫茫大鈞孰秉化樞淆汨斡流參差報施惡不常釁¶善
不常禔貞焉而夭狠焉而耆謂天聽卑我是用疑¶哀哀
夫子亦孔之辜惟子之先奕葉紛敷邁列言言¶埀聲吳
吳爰暨乃考養徳益腴篤生吾子誕茂淑姿¶如鹿之茸
<pb:KR4d0569_WYG_007-18b>
如鸞之雛亦既弱冠克搆堂基其文與學¶日動里閭子
之為學潛心以稽鈎深索隱探頤研幾¶何經不窮何史
不推上下百代指掌而窺子之為文¶惟古是師簡不遺
理䌓不費辭譬彼錦繢五采爛如¶等輩爭取朝玩夕披
人覩其著莫究其㣲道既克明<md:KR4d0569_SBCK_007-11b>¶動罔不宜義以為閑禮
以為輿孝實蒸蒸友亦怡怡¶在家而理在國必治凡厥
未試我惟子知子之在世¶蓋亦庶幾茍遂遐年疇克似
之庭梧挺秀方茂其枝¶荆玉藴璞將獻於時云胡一日
<pb:KR4d0569_WYG_007-19a>
光掩芳萎嗚呼哀哉¶元首兮未華壯志兮竟隳逝日兮
何長生年兮須臾¶俄舊宇兮改觀乃遽襲兮遺衣少妻
兮嗷嗷幼子兮¶呱呱魚駭躍兮同感鳥哀鳴兮増欷豈
外物兮有遷¶固歡悲兮情移嗚呼哀哉撫氣化之盛衰
念逝者之¶莫追奈輀車之在側將俟時而啟途魄黝黝
兮魂飛¶飛子去我兮何歸既顧瞻之靡及庶陳情於素
旟嗚¶呼哀哉¶
　　　朱茂清哀辭(并序/)
<pb:KR4d0569_WYG_007-19b>
　茂清朱漳世為婺之烏傷人其家距縣五十里近茂¶
　清嘗以事至縣謁縣大夫歸俄而疾作竟死年四十<md:KR4d0569_SBCK_007-12a>¶　云初予客郡城寄郡東門外家焉一日郡兵戕其帥¶
　城門晝閉城外居民即讙無男女老幼空其室盡行¶
　予亦挈妻子登舟遡流至烏傷境因自歎去家逺行¶
　槖枵然無以給予材性下又無他伎術揺動人又不¶
　得好義倜儻之士以相倚予其不為溝中瘠也其幾¶
　矣為是憂之甚既而遇茂清於道途茂清乃迎入其
<pb:KR4d0569_WYG_007-20a>
　家見其子姓巳即館之别室飲食供張無一不如意¶
　者留茂清家踰二月而郡民之道還者踵至予亦買¶
　舟竟去且别泣而言曰予去茂清而歸予其誰與處¶
　耶他日或還山或仍客郡城予即不能徃茂清其過¶
　我耶茂清曰是亦漳之言也予既復居郡東門且將¶
　致茂清雙溪上而或以茂清訃聞予時雖哽塞不勝¶
　莫詰茂清死狀然不敢即哭之者猶冀訃者之或妄¶
　後會伯清至其言與訃者同伯清茂清之宗也嗚呼<md:KR4d0569_SBCK_007-12b>¶
<pb:KR4d0569_WYG_007-20b>
　茂清之死為不妄矣茂清善讀書有幹蠱長材然樂¶
　為人解紛居丹溪之上而丹溪之人愛慕之其長老¶
　敎其子弟必以茂清為言其鄉鄰之鬭爭無訴者宗¶
　族之顛連無告者皆曰自茂清亡使吾無所依而生¶
　以為恨茂清嘗買宅一區買田數頃將以贍其族人¶
　云噫茂清之賢如此而竟止於此豈非其命也夫予¶
　既悲茂清之死而又悲予之生而無助也辭斯作¶
維材之良維行之臧維夀命之不長嗚呼天其不予¶相
<pb:KR4d0569_WYG_007-21a>
也如之何弗傷¶
　　祭文¶
　　　祭先師栁待制文¶
嗚呼先生文塲之帥士林之雄天既生之其必有意¶將
豐將隆先生之生雅厚英邁越自成童展也得師¶蚤叩
巖南繼謁仁翁衆理之淵至道之腴遂燭而融<md:KR4d0569_SBCK_007-13a>¶乃充新
得斂彼豪英一變温恭先生曰嘻庶廣見聞¶觀厥會通
龎材碩徳一二徧參有符其同遂發緒餘¶衣被海内揚
<pb:KR4d0569_WYG_007-21b>
厲文風王公戚里緘幣走門惟日憧憧¶二十年間穹龜
鉅碑照耀提封我業已修曰驗於為¶以攄厥鍾實艱初
試邑校州庠繼登辟雍青衿胄子¶聞羶而附鼔篋而從
司誄奉常領敎儒臺聲甚渢渢¶包茅有貢覆溺江湖再
嵗而逢先生疏之俾附軺傳¶以活疲癃從祀匪徳禮官
憚威莫敢告忠集議之頃¶先生折之氣厲言雍及涖洪
都曽未期月敎雨其濛¶乃嚴矩範乃聘名師乃飭儒宫
我疆我理先生正之¶慚屈盲聾已則有粟先生均之廩
<pb:KR4d0569_WYG_007-22a>
士告豐報政而歸¶蜀山之下浦汭之東飲水著書爇薪
照字嵗且十終¶四海環眴英聳如山炳煥猶龍飛剡交
章論薦公車¶上逹<md:KR4d0569_SBCK_007-13b>¶帝聰¶帝曰俞哉命掌厥制士論稱公
而今而後庶其大用¶以収厥功天胡不仁賀轍未安門
已弔凶嗚呼先生¶今其已矣士失所宗良也登門幾年
於茲肇自童䝉¶月夕風晨婆娑誘掖猶記徳容敎我食
我戒我勸我¶在麻之蓬臨别謂我若子之質纎而必洪
窘兹賤寒¶乃我之責可不薦庸我觀先生我得我失若
<pb:KR4d0569_WYG_007-22b>
關厥躬¶一朝棄我山摧谷崩事若夢中先生之生位不
滿能¶亦云顯崇先生之年踰七望八孰曰非翁得正而
斃¶固亦無憾我意不充哲人其萎道日淪喪孰繼遐踪¶
我悲先生夫豈我私亦哀道窮輀車既駕恭陳薄奠¶矢
辭告衷嗚呼先生魂魄毅兮鑒我哀恫¶
　　　大人祭栁待制文¶
嗚呼哀哉委河海不足以盡公之閎博雄深披星斗<md:KR4d0569_SBCK_007-14a>¶不
足以喻公之華辭麗筆當其創意遣言搖毫行墨¶下追
<pb:KR4d0569_WYG_007-23a>
班馬上睨莊屈莫不陶鎔乎神化陵駕乎儔匹¶而况律
已温恭接人忠實行非難繼而動有典常言¶不乖忤而
心存整飭追古人而與徒豈庸態之能測¶信人物之標
表誠當代之英特至於居官涖事務殫¶厥職緒正奉常
之儀禮化洽成均之訓廸提文印於¶儒臺啟藏書於石
室皆足以埀譽來今騰輝古昔然¶而官僅階於五品祿
不上於千石曽未得歴禁林之¶獻納究蘭臺之譔述何
鳳翥而鵬飛忽飈散而星沒¶嗚呼哀哉¶國殞其良孰為
<pb:KR4d0569_WYG_007-23b>
衡石人殄厥師莫有矜式彼搢紳之¶在位因匍匐而賙
恤紖公之棺者有以駭都門之見¶聞臨公之喪者有以
興閭巷之楚惻况某等近連姻¶婭早䝉振㧞當靈車之
逺還情怳怳以何極睠荆山<md:KR4d0569_SBCK_007-14b>¶之故墟日徜徉乎履舄曽
嵗月之幾何遽長掩於元¶室痛幽明之夐隔莫有酬夫
舊徳列觴豆以告哀尚¶愀焉而來格嗚呼哀哉尚饗¶
　　　祭方夀父先生文¶
維至正十二年嵗次壬辰十月辛丑朔越十九日巳¶未
<pb:KR4d0569_WYG_007-24a>
近故北村先生方公歸𦵏北山里生某等設幃道¶左薄
陳香幣之奠為文以告之曰¶
人之有生具剛柔之理禀正通之氣雖所遇有窮逹¶之
殊然所就無彼此之異故其見之於行者或不能¶以少
伸而其託之於言者則庶乎其可恃言之精者¶為詩發
乎情而止乎禮義顧時世之迭更遭風變而¶雅廢茍有
道以為之本根則出其緒餘亦皆不以盛¶衰而二致先
生於斯可謂有志是以雖當巢傾雛覆¶之餘槖倒囊埀
<pb:KR4d0569_WYG_007-24b>
之際借鷦鷯之一枝曽風雨之不蔽<md:KR4d0569_SBCK_007-15a>¶然猶以貧自娛以
閒自肆方䇿竹以為笻或紉蘭而¶作佩訪虞帝於蒼梧
弔屈子於湘水計足跡之所經¶匪山巔則水㵝故凡草
木之英華魚蟲之狀類莫不¶窮搜徧攬以為朝吟夕唱
之具所以篇章之雜沓壹¶是翰墨之㳺戲或託物以寫
懷或縁情而抒思或登¶髙以詠古或望逺而諷世但此
情之有適曽不恤夫¶室之空而躬之瘁迨黌宫之借師
遂有來夫户屨以¶其得諸巳者淑諸人亦既有以慰懌
<pb:KR4d0569_WYG_007-25a>
其心意信鄉社¶之長城實斯文之徽幟暨晚年之放曠
稍沉酣乎酒¶醴挾麯生以與俱卧匏樽而徑醉較劉伶
與李白又¶何異乎伯仲之與翁季惟仙華之故墟誠衆
芳之所¶萃當先公隱居行義於是中而括蒼有吳延平
有謝¶亦翻然而來涖人之望之要不翅夫吕氏之友朱
張¶方參居而鼎峙當是之時其媚學之徒惟蜀山為可<md:KR4d0569_SBCK_007-15b>¶仰他若田居子之清醇深裊君之精邃亦皆可挹而¶可
厲先生之於三公咸弟撫而兄事庶幾大雅之風¶永振
<pb:KR4d0569_WYG_007-25b>
巖南之里豈期人事之難常洊若晨星之飄墜¶幸靈光
之獨立尚嵳峩於風雨里黨以之而壯觀山¶川以之而
輝媚竟斯人之不淑亦塵飛而烟委嗚呼¶繼今以往典
刑日以曠逺鄉學日以陵替閭巷何從¶而考徵士子何
從而淬礪將見黃鐘大吕之音自是¶而不續而濮上桑
間且交陳而並舉某等之於先生¶或以姻親而託交或
以鄉枌而叨契或以弟子而㳺¶從或以友朋而宻邇咸
資晉鄙之薰得免君子之棄¶夫何鄰燭之輝不照泣麟
<pb:KR4d0569_WYG_007-26a>
之淚當靈車之既駕痛哲¶人之云逝託雞絮以陳誠尚
愀焉而鑒視尚饗¶
　　墳記¶
　　　志樓楨殯記<md:KR4d0569_SBCK_007-16a>¶嗚呼是惟樓楨之殯楨於予為姻家子予往時僑寄¶邑
下居相邇也每見楨在羣兒中眉目清揚進趨閑¶整心
異之既而楨有祖父之喪予往弔其家復見楨¶衰絰中
呱呱涕洟若嘗習於禮者用是益竒之其後¶楨家䆮衰
<pb:KR4d0569_WYG_007-26b>
橫逆蠭起楨纍然無依予亦挈挈道路不¶得日與楨接
嵗時間一見楨楨則泣而言曰吾祖父¶不幸俱殁不令
子實遭多難萬一不能自支將無以¶見先人於地下矣
予至是則又未嘗不壯其為人一¶日楨果以狀聞於縣
慨然欲再植其家久之其橫逆¶由是也楨復訴之大府
大府頗疑其事楨乃悲啼恐¶栗為兒恒狀大府官憐之
因得具陳所訴大府方欲¶為之究治其寃而楨已死其
可哀也夫嗚呼予於樓¶氏嘗接其祖子孫三世矣始觀
<pb:KR4d0569_WYG_007-27a>
楨之祖父俱亡固已¶竊為樓氏憂及見楨之能自樹立
以禦强侮又未始<md:KR4d0569_SBCK_007-16b>¶不為樓氏慶今又聞楨之死則樓氏
之憂未有艾也¶俯仰十餘年間觀其家之盛衰而置喜
戚於其間者¶已變更之若是則凡斯世之人欲藉其子
孫之久保¶其家而不墜者皆可悲也寜獨樓氏哉樓氏
世居婺¶之浦江有諱某者於楨為四世祖嘗受業東萊
吕氏¶之門人祖諱某父諱偲母趙氏生於某年某月某
日¶距卒時得春秋十有四至正二年七月某日卒之日
<pb:KR4d0569_WYG_007-27b>
也卒後之某月某日其母殯其柩於某原且使請文¶於
予予年長於楨而分髙於楨視楨猶子也故為文¶以志
其殯¶
　　　陳府敎壙記¶(代孤子/)
先君諱士貞字彦正姓陳氏婺之浦江人曽大父諱¶文
煥通春秋榖梁學嘗以登仕郎自試入官會宋亡¶不仕
杜門著書有春秋質疑傳學者大父諱徳潤父<md:KR4d0569_SBCK_007-17a>¶諱逺大
入¶國朝以材自效仕至承事郎温州路平陽州判官妣
<pb:KR4d0569_WYG_007-28a>
黃氏繼林氏先君林出也生於大徳六年壬寅十月¶辛
酉卒於至正六年丙戌六月丁已得年四十有五¶初娶
凌氏先卒再娶王氏俱無子倫以從子為之後¶王有女
一人曰佶適翰林待制栁公之孫穎先君卒¶後之六年
某月某日乃克𦵏於興賢鄉之嚴家塢從¶治命也先君
自幼知讀書記誦日數千言及長欲以¶明經决科從鄉
先生深裊吳公逰習春秋以襲家學¶居久之有司使試
藝鄉闈一不中輒束書而歸終身¶不再踐塲屋初巴西
<pb:KR4d0569_WYG_007-28b>
鄧公在翰林聞先君之學行與¶同列薦諸朝事下江浙
行中書初授衢州路清獻書¶院山長以疾弗果上改授
處州路石門書院山長在¶官未期月丁内艱再長建徳
之釣臺衢之柯山二書<md:KR4d0569_SBCK_007-17b>¶院乃以累考序遷龍興路富州
儒學敎授先君慨然¶思奮㧞以自見命下即趣裝上道
俄而疾作竟卒於¶婺城之寓舍痛哉天乎先君事親謹
甚太夫人年踰¶七十沉痾久弗瘳先君晝夜驚疑扶持
保抱若嬰孺¶然人皆以為孝在童冠時嘗從鷙鳥以搏
<pb:KR4d0569_WYG_007-29a>
執自娛大¶父聞之頗不懌先君深自悔曰作禽荒以貽
父憂不¶可即盡収撲死之其速於遷善人亦以為難先
君端¶重韜黙介潔有常不能脂韋與世俗俯仰而於交
際¶之禮惟謹處家以和待下以寛雖臧獲有過絶不以¶
聲色加之平居精勤强力酬荅少閒則挾册不置故¶於
書多所玩繹至於隂陽卜筮巫醫方伎神仙道家¶之言
靡不畢究為詩文深沉醲郁見推儕輩晚乃不¶欲溺志
俗學尤以存心養性為務扁所居齋曰儼若¶思葢以自
<pb:KR4d0569_WYG_007-29b>
見也不肖孤茹苦銜毒言不成辭姑序次<md:KR4d0569_SBCK_007-18a>¶梗概納之幽
宫其詳則俟立言者銘焉孤子倫泣血¶謹記¶
　　　先府君墳記¶
嗚呼我先君諱暄字景和姓戴氏婺之浦江人曽祖¶諱
珙祖諱錫父諱濤妣陳氏先君器度凝慤恂恂寡¶言遇
物恒多恩有寛厚長者行尤竭心孝友處天倫¶中事有
極難而先君卒能全其和君子稱之謂不讓¶古人夀年
六十有七不幸以至正庚寅嵗九月辛酉¶卒家逾月丁
<pb:KR4d0569_WYG_007-30a>
酉𦵏興賢鄉嘉樹塢之原娶諸暨劉氏¶先十三年卒墓
同穴子男三長壵亦先卒次良次元¶女一適趙良本孫
男六孫女二曽孫男一嗚呼以我¶先君之徳之懿奈何
竟止於斯耶良俯伏草土未能¶求銘以登載盛美謹鑱
誌石納於墳中嗚呼蒼天父¶兮何在孤哀子良泣血記<md:KR4d0569_SBCK_007-18b>¶　
　
　
<pb:KR4d0569_WYG_007-30b>
　
　
　
　
　
　
　
　九靈山房集巻七¶
<md:KR4d0569_SBCK_008-1a>¶
<pb:KR4d0569_WYG_008-1a>
欽定四庫全書
　九靈山房集巻八¶　　　　　元　戴良　撰
　　¶呉遊稿第一
