# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 14


　　墓誌銘
　　　王處士墓誌銘
呉¶門王翥喪其父之三月以凶服詣余之故人而語¶之
曰吾釋先人之殯謁子於城之西盖竊有請也吾¶先人
之生有德藴於躬而施於家然不獲顯於世今¶其死宜
<pb:KR4d0569_WYG_014-1b>
得銘以傳而世之工言能使不朽者又知之¶莫能深則
吾先人之所存其卒於無傳耶然聞子之¶友曰九靈先
生者方居儒臺掌教職其言為可徵子¶幸為我求為銘
藏之墓中庶可顯於今而傳於後余¶故人以告余歎曰
誠若是余其可辭耶則取翥所自¶為狀為之誌而銘之
誌曰君諱某字仲和嘗署其號¶曰中和處士其先會稽
人後徙居呉之長洲縣永昌<md:KR4d0569_SBCK_014-1b>¶溪上父曰某妣某氏君循
循雅飭毅然不好戲弄而¶孝友盖出於天性早失母惟
<pb:KR4d0569_WYG_014-2a>
致養於其父凡志之所¶在不以已一於父而已至於服
食之需苟力能應之¶悉舉以進雖歳甚儉而致豐於父
者終不廢也其遇¶親戚宗黨一本於禮讓人有患難必
急拯之如水火¶家居益延良師友課子姓以學而翥以
文行知名縉¶紳間君娶周氏有子一人即翥女三人皆
嫁為士人¶妻生於至大已酉五月某甲子卒於至正甲
辰十二¶月某甲子得年五十有六卒後三月卜葬於縣
之鳳¶凰山先塋之次禮也夫自鄉舉里選之法壞而士
<pb:KR4d0569_WYG_014-2b>
之¶有德者常不勝於詞章葩藻之才故君之生不獲顯¶
於世而死也世之知其行者復少焉以君為已之心¶勝
雖無憾於此可也然自吾黨而觀之使為善者不¶得榮
於前而又無以譽於後亦何所恃而勸耶此余<md:KR4d0569_SBCK_014-2a>¶所以不
辭而銘之也銘曰¶
生不得於彼死何有於此納銘幽宫以慰其子嗚呼¶已
矣夫¶
　　　殷府君墓誌銘
<pb:KR4d0569_WYG_014-3a>
君諱德輅字乘之其先丁氏盖濟陽大族君六世祖¶麟
飛徙湖之德清今為華亭人者則君大父益之所¶遷也
益之祖儀於君為髙祖娶華亭之殷氏至益仕¶宋為武
翼都鈐時與阿术戰敗逃匿殷氏家故以殷¶為籍遂家
焉益生吉甫無子君由從子為之後於是¶君生八歳矣
君未弱冠而吉甫卒乃奉祖母王如其¶父在時後以貧
故為上海縣吏民有病飢染盜者縣¶大夫憫而欲貸其
死罪然持於僚吏不果行君為辨¶其情輕之人服其剛
<pb:KR4d0569_WYG_014-3b>
恕厯鹽司橫浦調嘉興僧師僧¶告其族賊殺事吏讞四
月餘不白移君讞君徴得其<md:KR4d0569_SBCK_014-2b>¶賊而被寃者二十人悉平
反出之又甲民訴乙民縳¶其子屍於水連十餘人縣讞
又不白君鞫之乃他姓¶疾子為盜私捶殺而誣乙也良
民有與盜首疑名者¶吏脱正犯而收之君白諸長令即
日釋去既而調平¶江録事司掌承天萬壽僧獄事皆能
雪其寃由是以¶舉陞平江路史郡守道通公雅器重之
事難決者必¶需君決薦調杭郡盜入廣濟庫株逮者百
<pb:KR4d0569_WYG_014-4a>
餘人平凖¶庫守兵首鈔裨偽株逮者八十餘人君獨疑
非他盜¶謂鞫法當以典守者為始既而果然東南隅獲
亡姓¶女屍隣仇婦指某氏婦挺死官以為實某氏婦且
誣¶服君獨曰聽仇婦一言以斷大獄可乎後果獲真犯¶
乃他婦捶死義女也由是郡長廉公守任公俱以能¶績
舉陞江浙財賦茶運司吏已而以省檄對調湖州¶湖守
髙公舉廣東憲史檄且至君以疾辭乃以行中<md:KR4d0569_SBCK_014-3a>¶書選出
長縉雲縣幕縣豪號兩虎者閉户斂跡終君¶三年不敢
<pb:KR4d0569_WYG_014-4b>
肆居無何富民坐令門竪捶殺平民連七¶人司牘吏欲
出甲繫乙且以脱富民君問故曰甲多¶子女繫之必有
詞乙獨且鰥不慮也君罵曰人茍以¶勢利殺無子者尚
謂有天道乎遂用正其法君之為¶吏盖如此君晚年強
健如少壯時忽一日謂子弼曰¶吾吏遊四方者四十年
矣而先人墓廬圮廢弗輯非¶孝也即日謝事歸治田築
室於先墓之側日狎田夫¶野老為耕牧樂嘗屬弼曰汝
當從大儒先生學以紹¶隆其先業勿復為刀筆吏弼遂
<pb:KR4d0569_WYG_014-5a>
出遊浙東西厯聘諸¶老生而師事之著書以自見君之
教也君娶葉氏生¶子一人即弼今辟樞密分院參謀官
女二人長適盛¶某次適會稽縣主簿毛彥穎再娶蔣氏
無子弼之弟¶垕盖庶出也君生於至元癸已十月廿三
日申時及<md:KR4d0569_SBCK_014-3b>¶卒同其年月日時得年六十有一以某年月
日葬於¶上海髙昌鄉之陽涇原與葉氏同竁監察御史
張公¶士堅以君守正不阿題其墓曰正齋殷君之墓而
金¶華戴良為之銘銘曰
<pb:KR4d0569_WYG_014-5b>
丁為顯宗濟陽其始居湖四世趙宋始徙君之大考¶逃
亂華亭遂匿厥先以殷嗣丁猗君之生實配前德¶頎而
陽陽而心翼翼亦既筮仕歸忠於¶君施約則已播惠在
民嗟嗟我君宜貴而顯何施之¶深而力之淺維其有子
克大厥家天祉正人非在兹¶耶¶
　　　止軒居士金君墓誌銘¶
嗚呼自三王不作所以教養天下之士者有不至而¶風
俗之壞久矣於此有人焉能以孝友行於身化於¶家使
<pb:KR4d0569_WYG_014-6a>
其子孫世守而不失如唐之張氏五季之陳氏<md:KR4d0569_SBCK_014-4a>¶宋之孫
氏陸氏其風聲氣概豈不足為世勸哉此呉¶門金氏其
事有可叙述焉而居士盖其卓卓者也居¶士大梁官族
五世祖諱鑄始自大梁來徙因家焉鑄¶業儒與其弟鈞
甚和協不分財異居友愛之聲聞於¶呉呉人無逺近親
疏皆習知其為人至今言者猶為¶之慨然也鑄之子曰
履曰順鈞之子曰益曰謙至順¶之子曰昱曰晟曰昇昱
之子曰伯達晟之子曰伯榮¶曰孟祥昇之子曰伯迪而
<pb:KR4d0569_WYG_014-6b>
家寖盛然未始以富而廢¶禮伯榮生子六人而居士其
仲也居士諱宏道字達¶可晚乃自號止軒居士自幼天
質粹美恂恂蹈規矩¶惟謹伯榮嘗竒之曰集吾事者必
是子也至是果能¶刻苦自修復以孝友帥其家居士事
母呉夫人甚至¶呉好遊居士每與諸弟輿之庭廡間冀
得其歡心一¶旦呉病疽居士晨夕抱持不少懈迨革居
士口吮其<md:KR4d0569_SBCK_014-4b>¶疽以潰且焚香籲天願以已年益母壽吳於
夢寐中¶忽聞震聲如驚雷者三病以尋愈及呉卒居士
<pb:KR4d0569_WYG_014-7a>
持喪¶盡禮居於倚廬言必戚哭必哀比葬隂雨浹旬居
士¶每夜泣禱上下神祗辭極悽楚至期乃霽既窆雨復¶
如初人以為皆孝感所致居士於兄弟克盡和孺之¶情
諸弟有幹才者則委以家事有仕資者則給使出¶仕至
於事育之責一以身任之既而伯季皆早死獨¶其仲復
善在兩人友愛尤篤被服飲食同之憂悲愉¶樂共之居
士蚤失配偶而終身不再娶屏處一室旁¶絶姬侍惟左
圖右書焚香獨坐遇夜則課諸子以學¶且喻之曰吾世
<pb:KR4d0569_WYG_014-7b>
儒家汝等當紹承先志毋墮其業及¶復善之子起以諸
生起家為常熟同知仲兄公大之¶子璹中浙省鄉試未
嘗不喜動顏間先是有士人與¶名鄉薦者當會試禮部
貧不克行居士既資其行槖<md:KR4d0569_SBCK_014-5a>¶復給其家使無後顧憂其
士遂登名上第為時名臣¶人有以白金寄居士者未幾
兵起居士倉皇出避曁¶還空其家無一物遺居士乃别
具金歸之且曰即前¶所寄物也人唶唶稱異曰吾聞古
有義士者於今始¶見之矣居士衣食有餘輒以賙其鄉
<pb:KR4d0569_WYG_014-8a>
里之不足親戚¶宗黨待居士而婚葬者若干人居士性
甚嚴家庭之¶間曾不少假以色辭及至接官長交朋友
則言溫氣¶和如在春風中然雅愛名山川暇日則扁舟
出遊翛¶然忘返平居讀書手不釋巻尤喜吟詠以自陶
寫有¶止軒隨筆若干巻貧樂吟稿若干巻藏於家居士
年¶老而康强一日病忽作謂復善曰死生之道猶晝夜¶
然人之所必至無足憾者汝苐益修其家政以迓續¶前
人我死其瞑目矣言已而逝居士生於大德丁酉¶六月
<pb:KR4d0569_WYG_014-8b>
六日丁酉卒於至正乙已閏十月十七日辛未<md:KR4d0569_SBCK_014-5b>¶踰月一
日甲申葬於婁門王村先塋之次享年六十¶有九娶曹
氏無子以季弟止善之子權為後孫一曰¶壽同居士不
樂仕進集賢院嘗錫其號曰貞逸先生¶而有司則以居
士兄弟同居至六世為請於¶朝而旌表之號曰義門嗟
夫世之享有隆名盛位或¶身不終或至子孫而失者多
矣而居士一門乃以孝¶友相傳至於永久而弗墜何其
賢哉銘以彰其德亦¶以朂其嗣人云銘曰
<pb:KR4d0569_WYG_014-9a>
有斐君子在呉之中本支六世燔㸑同門揭旌書雙¶表
崇四國賴以敦澆風敦澆風德何厚白石可爛銘¶不朽¶
　　　申屠先生墓誌銘
嗚¶呼是惟申屠先生之墓先生家於暨之陽距余居¶不
二舍近而辱與為忘年交者餘二十載後余從禄<md:KR4d0569_SBCK_014-6a>¶四方
歸而復求先生於暨上而先生死矣嗚呼悲夫¶先生諱
某字某申屠其氏也大父某父某皆隱居而¶終先生夙
有異姿自成童時嶷嶷不與凡子齒然家¶故貧稍習吏
<pb:KR4d0569_WYG_014-9b>
事以自給未幾金華黃文獻公為其州¶之判官一見即
大竒之謂曰子何以吏為哉遂教之¶治經為舉子業習
之數年自謂功名可覆手取不煩¶久苦一室中乃治裝
出遊踰濤江而西宿留吳門客¶丹邱柯公九思所世之
名人魁士鮮不與善而京兆¶杜公本武威余公闕臨川
危公素永嘉李公孝先尤¶號為知已至是諸公交相引
重一時聲譽藹然騰在¶人上及就試鄉闈其輩斂袵畏
服皆曰莫先申屠生¶然屢舉不利僅中辛已甲申副榜
<pb:KR4d0569_WYG_014-10a>
以新例授徽州路¶歙縣儒學教諭改信之貴溪序遷婺
州路月泉書院¶山長所至扶善遏過得師道甚先生學
負經濟慨然<md:KR4d0569_SBCK_014-6b>¶有志於當時顧厄於下位噤不得一施遂
韜光斂耀¶與世相浮沉然人咸知其可用至正間師旅
饑饉並¶臻逺近騷動方面大臣以不稱職罷去相望浙
東肅¶政廉訪副使伯家訥公方獨署一道事思得髙才
之¶士為已助或薦先生之才不在諸葛亮下即走幣以¶
聘欲以參謀留幕府先生辭不就乃以五經師起之¶舎
<pb:KR4d0569_WYG_014-10b>
諸郡庠事無大小公悉諮之而後行乃增築城郭¶遏止
姦盜黜贓吏賑貧民浙東之政為天下第一者¶先生之
助居多先生年且老行將堅卧空山為終老¶計而東南
兵起鄉邑失寧蹙蹙靡所止居有間關歸¶國之心焉已
而疆土内附荐徙逺地先生益危言危¶行不少貶損而
卒以徙死嗚呼悲夫先生學通春秋¶而深於左氏傳鄉
之諸生執經考疑者繼於門而所¶著春秋大義熟在人
口然最喜為詩勾章棘句灑然<md:KR4d0569_SBCK_014-7a>¶有杜甫之遺音至於作
<pb:KR4d0569_WYG_014-11a>
字則清妍宛密雖褚遂良薛¶稷復生殆不是過平居議
論風發品藻古今人物亹¶亹不能休座客聞之率為之
奪氣而諧謔調笑卓詭¶不羈又一處以和且善飲酒賓
客朋遊必劇醉雅歌¶投壺窮日夜不厭行橐雖屢空無
所問也治家嚴而¶有禮伉儷相敬如賓課諸子以學家
庭之間而自為¶師友其遇童僕有恩意故臨禍患無一
離叛者娶東¶平吕氏河南道肅政廉訪使唐臣之孫女
曲阜縣尹¶貞之女有賢行以憂致疾亡子男二人長濬
<pb:KR4d0569_WYG_014-11b>
次澂皆¶能世其業女二人長適文獻公之孫某次適某
生於¶某年月日卒於某年月日得年六十卒之日惟濬
在¶左右即收焚之將函骨以歸然竟坐貶不克後三載¶
以例放還始負其骨葬於其鄉先塋之次原曰某原¶某
年月日也於是濬等踵門泣拜曰先人所為遊而<md:KR4d0569_SBCK_014-7b>¶有文
者誰乎幸哀而賜之銘使死者有知將不抑鬱¶於土中
矣先生被遣時嘗託余經紀其家事已而家¶屬在遣中
未能少承其所託豈意今者遽銘其墓耶¶嗚呼悲夫銘
<pb:KR4d0569_WYG_014-12a>
曰¶
才可大施而位不贏何志之忠卒與禍并惟其久閟¶以
啟厥聲吁嗟先生¶
　　　方大年墓誌銘¶
某年月日暨陽方君大年卒於金華之寓館既卒館¶人
輿而致諸家閲五日始克大小斂成喪明年十二¶月乙
夘葬於其鄉之髙湖前事之月其子文燧舍杖¶哭拜使
者以書來告曰先人不幸以死累夫子今將¶以日月葬
<pb:KR4d0569_WYG_014-12b>
敢以銘墓之辭重為夫子累不肖嗣方居¶次不得跣以
請余受書哭曰嗚呼吾尚忍銘吾友也¶耶又數日大年
之弟楨來速銘且曰不得銘無以葬<md:KR4d0569_SBCK_014-8a>¶迺叙其族世名字
及事始終而銘之大年諱椿字大¶年其先睦人也後遷
越之暨陽大父鐵贈奉訓大夫¶同知紹興路事父洵沅
州路蒙古學正大年之宗素¶盛且好禮自其曾從祖嘗
大開義塾聘明師儒以淑¶其家之子弟及四方之學徒
於是吾邑淵穎先生呉¶公實為義塾師大年時未弱冠
<pb:KR4d0569_WYG_014-13a>
已能執經考義嶄然¶出諸生右諸生方業應制書規利
禄大年獨鄙而不習¶曰大丈夫不能為相於朝堂佐天
子致太平則當將¶三軍之士立功業於邊陲茍皆不得
寧退而隱處抱¶吾才以没世誰能抑首促促習此俳優
語以僥倖於¶萬一耶故其為人慷慨有大志善謀議負
膽畧儼然¶戰國諸君子之遺風時東南搆兵連數歳不
解大年¶每偃卧一室計其勝負成敗百不失一二然所
守以¶正不欲為茍出聘幣繼於門弗顧也大年遇姻黨
<pb:KR4d0569_WYG_014-13b>
以<md:KR4d0569_SBCK_014-8b>¶恩接賓客以禮九族之親或愚待之不以愚而慢士¶
大夫之賢雖失勢待之不以失勢疏一時人士聞大¶年
之風者無不與之遊大年輒刲羊貰酒詼調醉呼¶以為
樂雖經時厯歳未嘗有所厚薄勤怠也於是近¶逺諸郡
邑日入於亂大年心懷憂鬱得唾血病者久¶之一日出
遊金華舍余之近館余方與之登八詠樓¶誦沈約之詩
俯仰溪山追逐風月以舒其志解其憂¶然未幾病作唾
血數升翼日又大作唾出數斗許遂¶卒大年兄弟四人
<pb:KR4d0569_WYG_014-14a>
長大年季曰梴曰楨曰棐皆以和¶協稱其妹適福建行
中書平章闗僧配曰石氏生子¶男二長文炳早死次即
請銘者有父風孫男一曰墜¶孫女一俱幼生於延祐四
年丁已歳七月十七日距¶卒時得年四十六嗚呼余與
大年俱淵穎門人有同¶門之好辱交既密且久有同志
之樂術業同而出處<md:KR4d0569_SBCK_014-9a>¶同至於生之年又同則交友如大
年者指不再屈矣¶禍患餘生方資大年以為助而大年
乃託我以死銘¶以誄之固有所不忍者焉銘曰
<pb:KR4d0569_WYG_014-14b>
筐不可以持屋驊騮不可以服車橇不可以履川守¶正
之士不可使從邪此大年之墓後百十載人將過¶之而
咨嗟¶
　　　亡妾李氏墓誌銘¶
妾姓李氏河西人故江南行御史臺治書侍御史篤¶魯
迷失公之妻姪女也公以李之惠敏且早孤抱之¶為已
女未幾公薨其義母復抱以適維揚董氏董亦¶河西貴
族與太尉御史大夫髙公太尉丞相答失帖¶木兒公皆
<pb:KR4d0569_WYG_014-15a>
姻婭兩公既官江南而其諸子又皆從仕¶浙東西有禄
食故遂攜家即錢塘居焉於是李年十¶九以至正乙已
冬自錢塘歸余為妾余時以淮南儒<md:KR4d0569_SBCK_014-9b>¶學提舉留呉門與
妻金華縣君居李入門事余恪敬¶以順事金華縣君肅
恭畏謹歳時率諸女婦進拜捧¶觴稱壽無違禮家庭之
素習然也李氣貌頗莊重兩¶頤豐下耳長而埀或以為
稟之天者宜厚然竟以事¶余之次年感暴疾以亡距入
門時僅六閲月丙午六¶月三日也亡後三日用浮屠法
<pb:KR4d0569_WYG_014-15b>
火厝於呉東門外函¶其骨葬滅度橋水裔呉之士友自
學士陳公而下咸¶來歸賻而大夫公之子參政安公
亦蹐門弔哭後¶一月金華縣君往錢塘命子禮擇道士
之有功行者¶為醮以度之集慶路同知宣君昭實商其
醮事且成¶焉又一月余始追刻其事於石納諸水為銘¶
　　　衛節婦墳記¶
丞相掾姚翥書其外祖夫人衛節婦之行事世次而¶使
圖所以傳後世者按節婦諱覺善姓王氏家臨江<md:KR4d0569_SBCK_014-10a>¶之新
<pb:KR4d0569_WYG_014-16a>
喻父諱惟逺生十八年而歸維揚衞桓歸十一¶年而桓
卒節婦惡衣惡食御之無慍色井臼中饋之¶事親之惟
謹紉縫之勞職之不廢以止有吾姑也故¶致其養愈勞
而不懈以其失所天也故奉其先愈久¶而猶悲平居訓
諸子以恭儉待婣舊以慈愛化女婦¶以柔順而内外親
無戚疏愚良輩者附卑者慕曰可¶矜法也當桓之亡節
婦年尚少父母之家欲奪而嫁¶之節婦泣曰吾夫既亡
吾不忍即死者期有以養吾¶之姑奉吾之祭祀撫吾之
<pb:KR4d0569_WYG_014-16b>
諸子如斯而已他非所敢¶知也其賢如此至正戊子間
郡守程公鐸以事聞淮¶東部使者姚公紱加察詳焉表
其門曰節婦王氏之¶門久之淮南兵起里有姚世亨者
節婦壻也謀避地¶江南因輿節婦行且挈其一孫以從
行至姑蘇遂僦¶居焉至正戊戌九月一日節婦卒於世
亨之寓舍得<md:KR4d0569_SBCK_014-10b>¶年八十以某年月日葬呉縣之呉山湯家
原子男二¶人長曰國祥次曰國珍女二人長妙淑適陳
某先卒¶次曰妙清世亨妻孫男一人曰庸世亨生三子
<pb:KR4d0569_WYG_014-17a>
長曰¶習次曰翥即請文者季曰翀皆節婦撫養以成盖
妙¶清出也嗚呼古者婦人不識㕔屏笑言不聞於鄰里¶
名不出其境而善行止於閫以内今節婦生則署其¶行
以表焉没則紀其事以傳焉不亦戾古之道乎雖¶然世
不古若自公卿大夫無完節而彼婦人者能之¶則表而
傳焉宜也是亦道之熄也嗚呼悲哉為述其¶概刻而記
諸墓¶
　　　陳廉訪壙記(代孤子/)
<pb:KR4d0569_WYG_014-17b>
嗚呼我先公諱允文字昭祖姓陳氏其先柘城人於¶通
議大夫簽河南省事贈正議大夫吏部尚書文肅¶公諱
思濟追封穎川郡夫人王氏之室為孫贈嘉議<md:KR4d0569_SBCK_014-11a>¶大夫禮
部尚書諱某贈穎川郡夫人李氏之室為子¶朝列大夫
僉廣西道肅政廉訪司事中議大夫中山¶府知府致仕
諱誠贈穎川郡夫人某氏之室為從子¶先公乃知府公
所出尚書公無嗣故以文肅公命為¶之後焉先公由儒
士試吏憲部厯御史大夫丞相掾¶授承直郎禮部主事
<pb:KR4d0569_WYG_014-18a>
尋奉特命改太禧院斷事官經¶厯轉奉議大夫陜西諸
道行御史臺監察御史遷江¶南諸道行御史臺監察御
史改西臺都事擢奉政大¶夫復拜監察御史除朝請大
夫浙東海右道肅政廉¶訪副使繼以中順大夫移副江
西憲陞太中大夫海¶北廣東道肅政廉訪使以嘉議大
夫禮部尚書致仕¶先公晚值中原兵起徙居毗陵尋又
避地於呉竟即¶呉門寓舍薨焉生於至元壬午歳十一
月十八日丑¶時薨於至正乙已歳而同其生之月日時
<pb:KR4d0569_WYG_014-18b>
壽年八十<md:KR4d0569_SBCK_014-11b>¶有四以是年十二月戊午葬於呉縣十三都
之沙涇¶村制字墩娶徐氏早世繼高氏南臺中丞高公
文甫¶之女俱贈穎川郡夫人子男二人長介次今夭女
二¶人長適福建道肅政廉訪副使贈翰林直學士李文¶
肅公之孫煜次適中順大夫同知湖州路總管府事¶王
某嗚呼維文肅公以恢宏之才勤敏之學事我¶世祖皇
帝德位並著為時名臣維先公被服祖訓早¶有榮名厯
踐華要隮秩三品而寛厚樂易之政忠勤¶廉讓之聲布
<pb:KR4d0569_WYG_014-19a>
於中外論者以為有文肅遺風然乃遭¶時不淑莫寧家
居艱苦羈窮十有餘載卒至屬纊之¶日貧無以斂豈非
命也夫不肖孤方俯伏草土未能¶乞銘當代君子以登
載盛美姑叙爵里薨𦵏歲月納¶之壙中¶
　　　祭陳夫人文<md:KR4d0569_SBCK_014-12a>¶百乘之家碩大且昌坐役羣醜駕堅驅良不有德人¶孰
提其綱夫人之生和裕敦龎實夷實訏實厚實方¶實聰
實懿實靖實莊遂配君子于先有光君子發身¶爰自文
<pb:KR4d0569_WYG_014-19b>
塲借籌幙府秉律戎行曾不幾時薦賓於王¶迺亢宗係
乃盖鄉邦亦由夫人以佐以相既相君子¶尤孝姑嫜生
具甘㫖死謹烝嘗有男鵠峙有女鸞翔¶靡間嫡孽一以
概量人有妾媵忌嫉是常彼方穽深¶我不機張人處豐
盈鮮克自防彼為驕侈我則匪揚¶福善禍淫道由彼蒼
載觀夫人宜壽而康如何一疾¶竟却水漿綿延三月卒
至淪亡吾儕小子久厠門牆¶遂及諸婦亦至于堂或笑
或言或飲以觴昔焉叙歡¶今則增傷輀車既駕丹旐央
<pb:KR4d0569_WYG_014-20a>
央里閈州閭躑躅周章¶矧于我屬俾也可忘<md:KR4d0569_SBCK_014-12b>¶　
　
　
　
　
　
　
<pb:KR4d0569_WYG_014-20b>
　
　
　
　
　
　
　
　九靈山房集巻十四¶
<md:KR4d0569_SBCK_015-1a>¶
<pb:KR4d0569_WYG_015-1a>
欽定四庫全書
　九靈山房集巻十五¶　　　　元　戴良　撰
　　鄞遊稿第一
　　樂府
