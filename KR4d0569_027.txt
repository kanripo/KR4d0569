# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:18.950882
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0145-027九靈山房集-卷第二十七.
<pb:KR4d0569_SBCK_027-1a>¶
九靈山房集卷之二十七¶
　　越㳺槀　男戴禮叔儀&KR0011;編¶
　　　&KR0019;　從孫侗伯&KR0004;同編¶
　　　　石孝子&KR0019;¶
石孝子者四明山農夫也家丗貧賤老屋数楹隐隐¶
樷薄中孝子早䘮父獨與其母俱一日以事出則告¶
其母曰児出母居此無侍養者幸徃依女氏待児之¶
歸也母曰諾其女氏家去母甚迩孝子謂母可即至¶
竟行後二日歸首過母&KR0001;寓而母未甞至也孝子即¶
心驚倉皇抵舎忽見壁間一巨竇覘之則乕子三㩀¶
其榻䖏為穴孝子知母巳為其&KR0001;害即慟且盡殺乕¶
子復磨一斧堅執立竇内頃之母乕循竇入即斫其¶
首碎之&KR0145;肝腦磔諸庭而復大慟以斧&KR0204;天曰吾雖¶
殺四虎而吾母之讎未&KR0085;以報也乃更迹牡乕&KR0001;行¶
<pb:KR4d0569_SBCK_027-1b>¶
路持斧阻崖石待之牡乕果咆哮過崖下孝子&KR0108;而¶
前當乕首連斫數斧即斃虎既斃孝子亦随死僵立¶
不仆張兩目如生而手&KR0001;持斧獰不可奪鄊鄰走吊¶
咸凛凛欲亡去獨甞捕乕者相率拜&KR0021;而神之盖余¶
至越聞諸宋先生元僖云¶
論曰父母之讎不與共戴天是以齊㐮讎紀而有紀¶
矦之去&KR0038;魯荘讎齊而有乾時之戰敗盖&KR0397;戈枕甲¶
讎在必復而巳其可&KR0647;計強弱蓄情抑志以每其生¶
㢤竊痛宋氏南遷二帝客死金虜&KR0091;兵以復讎誠不¶
可朝夕緩也而頋有沮扵姦議卒使終天之恨竟莫¶
一伸是果何為㢤當時議者孰不以宋弱金強為&KR0003;¶
以孝子觀之宋雖弱豈下扵一夫金雖強詎勝扵五¶
虎孝子&KR0014;行之而宋之君臣反有&KR0001;不&KR0014;設使孝子¶
之事見之扵彼日主&KR0038;議者亦可少愧㢤嗚呼若孝¶
<pb:KR4d0569_SBCK_027-2a>¶
子者皜皜焉烈烈焉雖與岳&KR0005;軍軰比質可也¶
　　　　張婦&KR0019;¶
張婦者吴越間隐人張貟妻也父故進士畨陽徐勉¶
之以文學名于丗婦受其學讀書&KR0145;通大意自劉向¶
范皣而下&KR0001;記烈女事無&KR0001;不&KR0026;且雅善皷琴喜為¶
詩&KR0084;習之晝夜不倦如學士大夫父母以為賢恒為¶
擇對不肯嫁凢子後見貟落落有竒莭慨然曰是可¶
與吾女齊遂女之貟家素以豐産䧺其鄊至貟輕財¶
好施人有以窮歸巳者&KR0186;傾&KR0001;有濟之不為秋毫計¶
惜以其故数匱至不&KR0014;自給婦入門即屏嫁時服飾¶
更為布裳麻&KR0130;操作而前薪水之&KR0229;親之中饋之事¶
任之緝績紉縫之勞&KR0825;之窮門陋屋敝衣糲食未甞¶
動其情每遇貟食飲不継終日清坐相看甚無&KR0147;頼¶
則為援琴而弹一唱三歎有遺丗之心焉貟既益偃¶
<pb:KR4d0569_SBCK_027-2b>¶
蹇空一家出居慈水上無寸土可卓錐無尺宅可蔽¶
風雨無上下之交可以通有無而貟剛介自若似不¶
知有寒餓者豈獨貟之&KR0014;以理自遣㢤亦其妻之安¶
扵義命不孜孜扵温飽不戚戚于乏&KR0376;有以助之也¶
姑年老事之尤盡孝&KR0137;值疾作扶持保&KR0573;&KR0440;&KR0808;沐者¶
動旬浃即無恙時漱盥不少怠而菽水之薄未始不¶
得其&KR0172;心姑每語人曰傷㢤吾貧乆矣然&KR0023;與郷鄰¶
女婦㳺而樂見吾子之熈熈而忘其憂抑吾子婦之¶
力歟婦禀性静柔而恭謹雖日食不充口寒暑之服¶
御之不以時而婦姑之禮伉儷之情肅如也靄如也¶
余與貟交㝡晚比至慈水謁貟扵&KR0001;寓見貟環堵蕭¶
然而舉室無愠見之容心&KR0060;異之及退而詢其&KR0001;為¶
則貟之行事巳見羣公之論述獨婦之賢無&KR0014;紀載¶
之者乃以&KR0001;見聞次苐之為之&KR0019;¶
<pb:KR4d0569_SBCK_027-3a>¶
九靈生曰不流扵時俗而惟樂行古之道貧賤&KR0104;戚¶
之接乎已而&KR0014;無失其常心此士君子之&KR0001;難而張¶
婦以一女子&KR0014;之可不謂之尤難矣乎雖學力之&KR0001;¶
成盖亦得之天性者然也余甞求之扵古如漢史&KR0001;¶
書鮑少君之提甕出汲孟徳曜之舉案齊眉與夫陳¶
孝婦之養姑盡義皆使人歎息之不己欲得其人記¶
之而恠今丗如古&KR0001;書者何少也及得張婦事乃知¶
今世固有其人但不遇大手筆顯揚之故不盡知也¶
張婦信賢矣然區區之紀載亦安&KR0014;使之必&KR0019;如前¶
三人者姑錄其大凢以俟太史氏采擇焉¶
　　　　汪莭婦&KR0019;¶
莭婦陳氏鄞汪君弥亨妻也年十有九歸汪君明年¶
有子曰常乆甫二&KR0010;而汪君死諸父昆弟念其年盛¶
而寡居也欲奪而嫁之莭婦哭且言曰命之不㳤中¶
<pb:KR4d0569_SBCK_027-3b>¶
道而䘮&KR0001;天老姑弱息汪氏之不&KR0376;如綫以是而有¶
二心犬豕不食吾餘矣遂誓死不再適乃屏華采服¶
艱勤以奉其姑以保其&KR0012;子五十餘年如一日有司¶
髙其行&KR0005;摭其實上聞于　朝而旌其門云¶
九靈生曰余讀易至莭之爲卦未甞不廢書而歎也¶
夫莭内兊而外坎以&KR0003;而行險也人扵&KR0001;&KR0003;則不知¶
巳遇艱險則思止&KR0003;以行險非得扵中正之道者&KR0014;¶
之乎中正之道爲士者猶難之而况扵婦人乎若汪¶
莭婦固丗&KR0001;謂難者也有司&KR0005;采而上之　朝廷著¶
令&KR0005;褒異之夫豈&KR0059;一婦人㢤盖欲勉人以&KR0001;難而¶
使彼之去中與正&KR0549;情義而不忌&KR0018;&KR0294;神而不頋施¶
施然自以爲得計者亦&KR0137;知愧㢤而士也不幸適&KR0011;¶
其&KR0001;爲聞莭婦之風其又不爲之愧死㢤¶
　　　　竹梅翁&KR0019;¶
<pb:KR4d0569_SBCK_027-4a>¶
翁姓王氏名嘉閭字景善晚乃别&KR0197;竹梅翁越之餘¶
姚人也考諱文榮以翁貴贈朝列大夫同知杭州路¶
緫管府事&KR0016;都尉追封太原郡伯妣張氏封太原郡¶
太君翁自為児童強記捷見巳超其長者稍壮益卓¶
越自放不覊然有髙志慷慨之才識年近強仕遂北¶
走齊魯燕趙以逹輦轂之下遨逰兩亰者数載一時¶
智勇雋傑之士皆與之交際以其故譽聞日著重紀¶
至元六年中政院薦翁才行卓卓授敦武校尉松江¶
䓁䖏財賦提舉先是官若吏以&KR0018;欠官課不得羙觧¶
者項背相望翁至鉏治姦蠧正其稅賦之無歸者而¶
二十年間之積弊一旦盡除居位五年無一人不滿¶
去向之不得羙觧者亦皆頼以徙官滿去者喜曰微¶
王君吾不&KR0014;去徙官者曰微王君吾属其拘死矣其¶
有長子孫之吏累丗為奸欺官知其然而莫之誰何¶
<pb:KR4d0569_SBCK_027-4b>¶
也翁鈎得其尤無良者二人捕置諸法餘皆帖帖願¶
自新府若省無不多翁之才夫人以&KR0096;&KR0020;聲名驕士¶
者亦每&KR0647;為翁自絀家食者十有五載至正二十年¶
擢武畧&KR0005;軍同知紹興路総管府事以親老不赴二¶
十三年改武徳&KR0005;軍廣東道宣慰副使僉都元帥于¶
時鄊縣巳隷方&KR0038;珎方聞翁&KR0005;之官即議改調翁聞¶
而&KR0015;曰吾為天子命吏非奉天子詔吾聀不改也然¶
度時不可為年未六十即黄&KR0227;野服逍遥物外植竹¶
與梅日哦其間曰吾與二友俱老&KR0010;寒矣翁事親孝¶
太君年老衣食藥物必躬親之壽至期頥有司上之¶
朝旌其門曰髙年&KR0132;徳樹桓之日㑹客數百人翁母¶
子&KR0288;&KR0066;皆皤然而命服金&KR0181;照映几席至今越人之¶
為子者必以太君祝其親為父母者必以翁期其子¶
也姪婦某氏寡居無依既請有司表其閭復割田贍¶
<pb:KR4d0569_SBCK_027-5a>¶
之俾得終其莭治家頗嚴惮入其庭内外無譁&KR0450;子¶
以學每&KR0162;重幣逆良先生教之而二子言學日知名¶
與人交踈逹自信不問厚薄親踈一與之傾盡未甞¶
疑人人&KR0137;欺而&KR0018;之亦不為変彼固莫測其意也&KR0010;¶
凶自鄊以内居者賑之粟行者為粥食之至匱盡乃¶
巳寓公過使以亂来依者莫不竭力營濟扵財無&KR0001;¶
頋計江西省參政哈刺不花公素昧平生一日携家¶
至其地翁即舘諸别室月&KR0384;薪米者三載及薨自歛¶
至塟咸頼以成禮復為植碣隧間命守者護其域福¶
建省理問大都君舊甞識其父一日抱病至翁為迎¶
醫療治後三日死其治後事一如參政公公㳺亰師¶
晴甞與奉御孟君徳謙交後三十年其子流離逺道¶
翁遣人盡迎其家以来計口給食養之鄞故人&KR0025;翁¶
&KR0091;貸有多至五千緡&KR0137;三千緡者其人後度無以償¶
<pb:KR4d0569_SBCK_027-5b>¶
見翁&KR0186;自愧益踈翁知其故皆携酒食詣門慰勞出¶
其劵焚之由是歡㑹復如&KR0004;里有侵其耕地而更以¶
言相&KR0018;者翁怡然不與較後竟登門謝過且反&KR0001;侵¶
地盖其過人者&KR0124;如此翁長身偉貌語音如鍾不甚¶
學問而談道理若素習酒酣操茟為戯&KR0186;屈其座人¶
為人意氣廣&KR0054;不為小㢘曲謹以眩俗矜衆而扵出¶
䖏去&KR0556;必合扵矩度然好智謀事為欲以功名自顯¶
不肯碌碌頋時遭平丗又&KR0001;居位非要途故其才不¶
得肆迨至有可設施而藩鎮用事竟矻矻以老年及¶
八十猶康強善飲啖精明扵事如壮&KR0010;云¶
賛曰竹梅翁少時甞慕朱家郭觧之為人閭里之侠¶
無不長䧺之及壮而出㳺芥拾金&KR0181;以歸車馬服飾¶
益壮麗苐宅益華侈盖自謂一丗豪士去今㡬載英¶
邁之氣猶見之眉宇間而豈黄&KR0227;野服之人㢤二十¶
<pb:KR4d0569_SBCK_027-6a>¶
年來禍亂相仍故官遺老在在凋弊翁獨享有妻子¶
田園之樂以優㳺扵暮齒此固天之&KR0001;厚要亦有人¶
事焉老子曰知足不辱知止不殆翁盖近之矣¶
　　　　滄洲翁&KR0019;¶
滄洲翁者姓呂氏名復字元膺晚&KR0197;滄洲翁其先河¶
東人也東莱先生成公與其季忠公自河東徙婺吏¶
部郎知台州事諱寳之者復自婺徙鄞家焉大父克¶
徳父居敬比三世皆早䘮翁㓜孤且甚貧獨依母氏¶
居既長&KR0025;郷先生受尚書周易乆之棄去習詞賦後¶
以母病復喜攻岐扁術而恨無其師一日遇三衢鄭¶
禮之&KR0647;旅中即知為毉中毛遂也每謹事之鄭亦見¶
翁醇謹無他頗心愛翁因呼翁語曰我有古先禁方¶
及色脉藥論諸書知人生死㝎可治甚精我年老欲¶
具以授公翁即避席&KR0298;拜盡得其書受讀可一年&KR0001;¶
<pb:KR4d0569_SBCK_027-6b>¶
&KR0186;試之有驗然尚未精也鄭復教翁日記診藉攷方¶
藥驗否悉為參訂不使毫&KR0117;失理又若干年&KR0001;積為¶
人治診病效無不神自是鄞之病家及凢寓公過客¶
以病留鄞者必歸翁翁皆樂應之浙省平章左荅納¶
失理在帥閫時病無睡睡則心悸神懾如䖏&KR0012;壘而¶
四面受敵兵逹旦目眵眵無&KR0001;見耳聵聵無&KR0001;聞雖¶
堅卧宻室睫未甞交也即選醫之良者䖏齊累月弗¶
瘉後召翁診翁&KR0704;其脉左関之陽浮而虚察其色少¶
陽之支外溢扵目眥即告之曰此得之膽虗而風諸¶
公獨治其心而不祛其膽之風非法也因投禁方烏¶
梅湯&KR0573;膽丸日幷服遂熟睡比窹病如脫郡人蘇伯¶
友病衂旬浃不止時天暑脉弱衆醫以氣虚不統血¶
日進&KR0132;歸茸附弥甚則告術窮家人皆容貌變更蘇¶
亦流涕長潸泣命其子強翁診翁至未食頃其&KR0001;衂¶
<pb:KR4d0569_SBCK_027-7a>¶
血巳三覆噐矣及切其脉兩手皆虚芤右上部滑浮¶
數而躁且其鼻赤查而色澤即告之曰此得之湎酒¶
酒毒暴悍而風暑乗之&KR0044;蓄扵上焦故血妄行而淖¶
溢蘇曰某甞飢走赤日已而醉酒向風卧公診當是¶
翁為製地黄汁三升許兼用防風湯半劑飲之立驗¶
童芳仲㓜女華病&KR0285;卧頬赤而身不&KR0044;命小兒毉四¶
三人療之皆以為慢驚風屢進攻風之劑兼旬不愈¶
翁切其脉右関獨滑而數他部大小䓁而和因告童¶
曰女無病関滑為有宿食意乳母&KR0384;之乳母必嗜酒¶
酒後&KR0186;乳故令女醉非風也及詰其内子李李曰乳¶
母近掌酒庫鑰苟&KR0060;飲必任意潜使人視卧内有數¶
空罌榻下翼日拘其鑰飲以枳梖&KR0081;花日二三服女¶
起如常時童良輔子年十二患内癰腹脹臍凸而頗¶
銳醫欲刺臍出膿其母鄞不許&KR0573;子獨泣童馳告翁¶
<pb:KR4d0569_SBCK_027-7b>¶
邀與俱及造卧内見一野僧擁爐熾炭燃銅筯一二枚¶
烈火中瞪目視翁曰此児病癰彂小腸苟舎刺臍無¶
他法翁喻之曰臍神闕也鍼刺&KR0001;當禁矧癰舎于内¶
惟當以湯丸攻之苟如若言必殺是子矣僧怒趋而¶
出翁&KR0300;透膿散一&KR0880;明日膿自氣合潰継以十竒湯¶
下善應膏丸旬浃瘥趙氏子病傷寒餘十日身熱而¶
人静兩手脉盡伏俚醫以為死也弗與藥翁診之三¶
部舉按皆無其舌胎滑而兩顴赤如火語言不亂因¶
告之曰此子必大彂赤班周身如錦文夫脉血之波¶
瀾也今血為邪熱&KR0001;&KR0366;淖而為班外見扵皮膚呼吸¶
之氣無形可依猶溝隧之無水雖有風不&KR0014;成波瀾¶
班消則脉出矣及揭其衾而赤班爛然即用白虎加¶
人參湯化其班脉乃復常継&KR0300;承氣下之瘉彂班無¶
脉長沙&KR0001;未論翁盖以意消息耳普濟寺主僧體無¶
<pb:KR4d0569_SBCK_027-8a>¶
爲病蹷巳三日不知人翁&KR0704;其脉右口之陽弦而遟¶
少隂之脉堅而勁不滿四十動而止此寒邪乗扵腎¶
肝&KR0001;&KR0384;法當以辛甘復其陽爲作湯三升頓服遂起¶
對客如不病然一藏巳&KR0376;去此若干日當復病病即¶
死果死如其日臨川蕭雲泉羽客也偶㳺鄞造翁告¶
曰某病兩目視物皆倒植屢謁名醫弗喻翁曰視一¶
物爲二視直爲曲古人甞言之視物倒植誠&KR0001;未喻¶
也願聞其因雲泉曰某甞大醉盡吐&KR0001;飲酒熟睡逹¶
曙遂病翁切其脉左関浮&KR0025;餘部皆無恙即告之曰¶
當傷酒大吐時上焦反覆&KR0384;倒其膽腑故視物皆倒¶
植此不由外因而&KR0384;内傷者也法當復吐以正其膽¶
腑遂授&KR0058;蘆&KR0050;蔕俾平旦湧之湧畢視物不倒植東¶
皋寺僧述無作族姓孫氏一女子病厲風爲夫&KR0001;出¶
家貧不&KR0014;&KR0384;醫無作過翁約曰吾女姪病可念早舁¶
<pb:KR4d0569_SBCK_027-8b>¶
&KR0384;&KR0556;翁診頋僧舎不宜&KR0014;速為我治療乎翁曰諾他¶
日匿患者於宻室召翁診其脉翁曰脉来疾而去遟¶
上虗而下實盖得之醉酒接内而風毒乗之今雖&KR0288;¶
秃眉墜然鼻根幸未䧟肌&KR0079;幸未死遂以防風通聖¶
而益以下藥下瘀血數升及䖝&KR0126;青黒物并進鄿蛇¶
長松䓁湯丸復佐以䧺黄楓油作膏摩之逾月瘥餘¶
姚州守郭文煜病噦十餘日州之以毉名者畢至悉¶
以附子丁香䓁劑療之益甚翁切其脉陽明大而長¶
右口之陽数而&KR0997;因告之曰公之&KR0938;即古之咳&KR0647;由¶
胃熱而&KR0384;&KR0137;者失察而反助其熱悮矣飲以竹茹湯¶
未終劑&KR0938;止帥府&KR0052;歴哈散侍人病喘不得卧老醫¶
製麻黄之劑以散其肺邪翁後至診之脉口盛人迎¶
一倍蹶隂弦動而疾兩尺俱短而離&KR0052;因告之曰病¶
盖得之毒藥動血以&KR0384;胎死不下奔迫而上衝非風¶
<pb:KR4d0569_SBCK_027-9a>¶
寒作喘也乃用催生湯倍芎歸煑二三升服之夜半¶
果下一死児喘止哈散宻嘱曰病妾誠有懐以室人¶
見嫉故藥去之衆人&KR0001;不知也老醫聞之慚而去樞¶
宻董孟起在帥閫時命翁臨診俾審新故病翁切其¶
脉兩寸俱浮弦脉法浮為風弦為痛兩寸属上部即¶
告之曰明公他無&KR0001;苦首風乃故病也盖得之沐而¶
中風當彂先一日則&KR0501;&KR0501;則大吐而後巳董&KR0015;曰然¶
余少時喜沐每迎風以晞髮因&KR0384;頭作痛痛一如公¶
&KR0001;言公善診幸余療也為製龍腦芎犀丸四分二之¶
一遂愈帥府&KR0025;事帖穆失尓病下痢完&KR0150;衆醫咸謂¶
洞泄寒中日服四&KR0647;理中軰弥&KR0501;翁診其脉兩尺寸¶
俱弦長右関浮扵左関一倍其目外眥如草滋盖知¶
肝風傳脾因成飡泄非蔵寒&KR0001;&KR0241;飲以小續命湯損¶
麻黄加术三五升痢止續命非止痢藥飲不終劑而¶
<pb:KR4d0569_SBCK_027-9b>¶
痢止者以&KR0025;本治故也純孝廟祝楊天成女壽在室¶
病不月命婦人醫療之不得其名状及五閱月其腹¶
如有姙求其色脉即恠因詢之曰汝病非有異夢則¶
&KR0294;靈&KR0001;憑耳女不荅趋入卧内宻語其侍嫗曰我去¶
夏追&KR0565;廟廡下薄暮過黄衣神心動是夕夢一男子¶
如暮間&KR0001;見者即我&KR0397;親狎由是感疾我慚&KR0956;不敢¶
以告人醫言誠是也嫗以告翁翁曰女面色乍赤乍¶
白者&KR0294;也脉乍大乍小者祟也病因與脉色符雖&KR0501;¶
無苦乃以桃仁煎下血類豚肝者六七枚俱有竅如¶
魚目病巳延慶寺僧珂瑩中病翁診其脉獨右関浮¶
滑餘部皆無恙曰右関属脾絡胃挟舌本盖風中㢘¶
泉得之醉卧當風而成瘖珂舞手索筆書几上曰酒¶
吾先佛&KR0001;戒自祝&KR0288;来未甞飲露坐當風誠&KR0001;不免¶
其師天紀在座即怒訶曰汝䖏别業時每飲&KR0186;醉尚¶
<pb:KR4d0569_SBCK_027-10a>¶
諱疾自悮耶翁&KR0145;荆&KR0267;化至寳丹飲之翼日遂觧語¶
湖心寺僧&KR0130;師者一日偶搔膕中疥忽自出血汨汨¶
如湧泉竟日不止瘍毉治療弗驗邀翁徃視&KR0130;時巳¶
困極無氣可語及持其脉惟尺部如蛛絲他部皆無¶
即告之曰夫脉血氣之先也今血妄溢故榮氣暴衰¶
然兩尺尚可按惟當益營以瀉其隂火乃作四神湯¶
加荆穗防風不間晨夜併進明日脉漸出更服十全¶
大&KR0024;一劑遂痊全本然病傷寒旬日邪入扵陽明俚¶
醫以津液外出為脉虗自汗進玄武湯以實之遂&KR0384;¶
神昏如熟睡甚家邀翁問死期翁切其脉皆伏不見¶
而肌熱灼&KR0204;即告其季曰此必榮血&KR0384;班而脉伏非¶
陽病見隂脉比也見班則應候否則蓄血尓乃去衾¶
稠視其&KR0046;䖏及小腹果見赤班臍下石堅且拒痛為¶
作化班湯半劑継進韓氏生地黄湯逐其血是夕下¶
<pb:KR4d0569_SBCK_027-10b>¶
黒矢若干枚即班消脉出後三日又腹痛遂用桃核¶
承氣以攻之&KR0001;下復如前乃愈内子王病傷寒乃隂¶
隔陽面赤&KR0085;踡而下痢躁擾不得眠論者有主寒主¶
温之不一俞不&KR0014;决翁以紫雪匱理中丸進徐以氷¶
漬甘草乾姜湯飲之愈且告之曰下痢&KR0085;踡四&KR0647;證¶
也苟用常法則上焦之熱弥甚今以紫雪折之徐引¶
辛甘以温裏此熱因寒用也聞者皆歎服集賢&KR0113;譔¶
南宏逺奉旨徃閩諭土猾余蠻子余甞戮人尊爼之¶
間以恐之遂驚氣入心疾作如心風比㗸使命来鄞¶
疾屡作逐逐奔走不避水與火與人語則自賢自貴¶
且&KR0137;泣&KR0137;&KR0015;翁&KR0704;其脉上部皆弦滑左倍勁扵右盖¶
痰溢膻中灌心胞因驚而風&KR0052;五臟耳即&KR0300;以湧齊¶
湧痰涎一頮噐徐以驚氣丸服之盡一劑病&KR2716;郡史¶
虞東村内子王年盛&KR0285;酒且善食忽疾作肌&KR0079;頓消¶
<pb:KR4d0569_SBCK_027-11a>¶
骨立翁診其脉則兩手三部皆洪數而左口尤躁疾¶
遂語虞曰此三陽病由一水不&KR0014;勝五火乃移熱扵¶
小腸不癃則淋王曰前溲如脂者巳数日語未竟趋¶
入卧内漩及需其溺器以視則如飪釡置烈火湧沸¶
不少休翁以乕杖滑石石膏黄栢之劑清之痛稍&KR0077;¶
而湧沸猶尓也継以龍腦辰砂末之蘸以椑柿食方¶
&KR0880;沸&KR0186;止餘姚余慎言子孟仁病寓湖心僧舎以求¶
治翁至其䖏而孟仁方飯坐甫㝎即&KR0366;爐中&KR0069;雜飯¶
猛噬且喃喃詈人翁命左右掖之切其脉三部皆弦¶
直上下行而左口尤浮滑盖風痰㽞心胞證也法當¶
湧其痰而凝其神既湧出痰沫四五升即熟睡竟日¶
乃窹窹則病盡去徐以治神之劑調治之神完如&KR0004;¶
御史王彦芳内子病飱泄弥年衆醫皆謂休息痢療¶
以苦堅卒燥之劑弗效翁診其脉當秋半双弦而浮¶
<pb:KR4d0569_SBCK_027-11b>¶
即告之曰夫人之病盖病驚風非飲食勞倦&KR0001;&KR0384;也¶
以肝主驚故虚風自甚因乗脾而成泄當金氣正隆¶
尚尓至明春則病&KR0005;益加法當平木太過扶土之不¶
及其泄自止夫人曰儂寓南閩時平章燕公以銅符¶
宻授御史俾出入自如吾児関関玩弄乆之遂失去¶
平章一日追符甚急儂心懼焉由是疾作公&KR0204;為驚¶
風信然乃用黄犉牛肝和以攻風徤脾之劑服之踰¶
月泄止郡守李孝文妻母龐病小腹痛衆醫皆以為¶
瘕聚藥之浃月弗愈継命翁診翁循其少隂脉如刀¶
刃之切手胞門芤而數知其隂中痛癰結小腸也即¶
告之曰太夫人病在幽隐不敢以聞幸出侍人宻語¶
之乃出老嫗翁曰患者苦小腸癰以故臍下如瘕聚¶
今膿巳成腫迫扵玉泉當不得前後溲溲則痛甚嫗¶
拜曰公神人也&KR0001;苦一如公&KR0001;言遂用&KR0038;老&KR0005;軍為¶
<pb:KR4d0569_SBCK_027-12a>¶
向導挟麒麟竭乕魄之&KR0124;以攻之膿自小便潰應手¶
愈浙東憲使曲出道過鄞病卧涵虚驛召翁徃視翁¶
察色&KR0704;脉則面戴陽氣口皆長而弦盖傷寒三陽合¶
病也以方渉海為風濤&KR0001;驚遂血菀而神懾為熱&KR0001;¶
&KR0366;遂吐血一&KR0155;許且脇痛煩渇譫語適是年&KR0010;運左¶
尺當不應其輔行亰醫以為腎已&KR0376;泣告其左右曰¶
&KR0101;司脉病皆&KR0647;不祿在旦夕家人皆惶惑無措翁曰¶
此天和脉無憂也為&KR0300;小柴胡湯減葠加生地黄半¶
齊後俟其胃實以承氣下之得痢愈副樞張息軒病¶
傷寒踰月既下而内熱不巳脇及小腹偏左滿肌&KR0079;¶
色不変俚毉以為風矢&KR0001;中膏其手摩之浃四旬&KR0001;¶
其毒循宗筋流入扵皋丸赤腫若瓠子瘍醫刺潰之¶
而左脇腫痛如故既選醫之尤良者在門更召翁診¶
翁以関及尺中皆數&KR0632;而且芤因告之曰脉數不時¶
<pb:KR4d0569_SBCK_027-12b>¶
則生&KR0086;瘡関内逢芤則内癰作季脇之腫癰作膿也¶
經曰癰疽不得頃時囬下之慎勿晚乃用保生膏作¶
丸衣之以乳香而用硝黄作湯以下之下膿如糜可¶
五升許明日&KR0298;圊下餘膿立瘥樞府陳断事内人病¶
召翁視翁&KR0704;其脉左口弦而芤餘部皆和翁即起宻¶
告陳曰夫人病當隂中痛而出血且少隂對化在玉¶
泉心&KR0137;失寜則玉泉應心痛痛則動血而與&KR0052;水不¶
相関盖得之因内大驚神懾而血菀陳曰公毉誠良¶
也&KR0384;病一如公&KR0001;言翁乃為製益榮之劑且納藥幽¶
隐&KR0298;劑即無若翁之治病雖若不甚搆思然其鈎取¶
古法動中肯綮多類此其扵毉門群&KR0052;及古今方論¶
無不攷索其要歸他若諸醫為術之精粗施治之工¶
拙亦皆品彚區别無一義之&KR0137;遺&KR0001;攷群&KR0052;及古方¶
論語多不録有曰内&KR0052;素問丗&KR0091;黄帝岐伯問荅之¶
<pb:KR4d0569_SBCK_027-13a>¶
書及觀其㫖意殆非一時之言其&KR0001;譔述亦非一人¶
之手劉向指為諸韓公子&KR0001;著程子謂出扵&KR0062;&KR0038;之¶
末而其大略正如禮記之萃扵漢儒而與孔子子思¶
之言並&KR0019;也盖靈蘭秘典五常正六元正紀䓁萹無¶
非闡明隂陽五行生制之理配象合徳實切扵人身¶
其諸色脉病名鍼則治要皆推是理以廣之而皇甫¶
謐之甲乙楊上善之太素亦皆本之扵此而微有異¶
同毉家之大綱要法無越是書矣然按西漢藝文志¶
有内&KR0052;十八&KR0195;及扁鵲白氏二内&KR0052;凡三家而素問¶
之目乃不列至隋&KR0052;籍志始有素問之名而不&KR0204;為¶
内&KR0052;唐王氷乃以九靈九卷牽合漢志之數而為之¶
註&KR0474;復以隂陽大論託為其師張公&KR0001;蔵以&KR0024;其亡¶
&KR0483;而其用心亦勤矣惜乎朱墨混殽玉石相&KR0333;訓詁¶
失之扵迂踈引援&KR0137;至扵未&KR0704;至宋林億髙若訥䓁¶
<pb:KR4d0569_SBCK_027-13b>¶
正其悮文而増其缺義頗扵氷為有功今扵各萹之¶
内註意與&KR0052;相&KR0124;者仍断章摘句而釋以已意兾與¶
同志啇確非敢妄議前&KR0113;也内&KR0052;靈樞漢隋唐藝文¶
志皆不錄隋有鍼&KR0052;九卷唐有靈寳註及黄帝九靈¶
&KR0052;十二卷而巳&KR0137;謂王氷以九靈更名為靈樞又謂¶
九靈尤詳扵鍼故皇甫謐名之為鍼&KR0052;即隋志鍼&KR0052;¶
九卷苟一書而二名不應唐志别出鍼&KR0052;十二卷也¶
&KR0001;謂靈寳註者乃扁鵲太玄君&KR0001;箋丗&KR0001;罕&KR0019;宋季¶
有靈樞略一卷今亦湮&KR0255;紹興&KR0004;史崧併是書為十¶
二卷而復其舊較之他本頗善學者當與素問並觀¶
盖其㫖意互相彂明故也本草三卷舊&KR0091;神農本&KR0052;¶
漢藝文志未甞録至梁陶隐居始尊信而表章之謂¶
此書應與素問同&KR0124;但後人多更&KR0113;飾之耳秦皇&KR0001;¶
焚醫方卜術不與故猶得全録及遭漢獻之遷徙晋¶
<pb:KR4d0569_SBCK_027-14a>¶
懐之奔迸文籍焚㸏千不遺一今之&KR0001;存有此三卷¶
是其本&KR0052;然&KR0001;出郡縣乃多後漢時制疑張仲景華¶
元化&KR0001;記舊經之藥止三百六十五種陶氏進名醫¶
別錄亦三百六十五種因而註&KR0474;分為七卷唐李英¶
公世勣與蘇恭叅攷得失又增一百一十四種分為¶
二十卷世謂之唐本草宋劉翰䓁又附益醫家甞用¶
者一百二十種偽蜀孟昶亦命其臣韓保昇䓁以唐¶
本啚&KR0052;叅比増廣世謂之蜀本草至宋掌禹錫䓁&KR0024;¶
註新舊藥合一千八十二種㝎以白字為神農&KR0001;&KR0003;¶
黒字為名醫&KR0001;&KR0019;草石之品可謂大備他若雷公以¶
下蔡邕徐大山秦承祖王季&KR1156;鄭䖍諸公&KR0001;譔名本¶
草者凡三十九部三百五十卷雖顯晦不齊無非輔¶
翼舊&KR0052;焉耳近代陳衍作本草折&KR0168;王好古作湯液¶
本草亦刪繁之遺意也&KR0060;意舊記郡縣古今沿革不¶
<pb:KR4d0569_SBCK_027-14b>¶
同及一物而根苗異名&KR0137;同名異質而主療互見者¶
尚須考㝎俾歸于一可也難&KR0052;十三卷廼秦越人祖¶
述黄帝内&KR0052;設為問荅之辞以示學者&KR0001;引&KR0052;言多¶
非靈素本文盖古有其書而今亡之耳隋時有呂愽¶
望註本不&KR0019;宋王惟一集五家之&KR0003;而醇玼&KR0137;相亂¶
惟虞氏粗為可&KR0026;紀齊卿註稍宻乃附辨揚玄操呂¶
廣王宗正三子之非周仲立頗加訂易而考証未明¶
李子埜亦為句觧而無&KR0001;唘彂近代張潔古註後附¶
藥殊非&KR0052;意王少卿演繹其&KR0003;目曰重玄亦未&KR0085;以¶
彂人之藴余甞輯諸家之長先訓詁而後辞意竊附¶
鄙&KR0003;其間以便後學未敢以為是也傷寒論十卷乃¶
後漢張機仲景用素問&KR0623;論之&KR0003;廣伊尹湯液而為¶
之至晋王&KR0361;和始因舊&KR0003;重為譔次而宋成無巳復¶
為之註&KR0474;其後龎安常朱肱許&KR0361;微韓祗和王宴之¶
<pb:KR4d0569_SBCK_027-15a>¶
流因亦互有開彂而大綱大要無越乎吐汗下温四¶
法而巳盖一證一藥萬選萬中千載之下如合持莭¶
前&KR0113;&KR0204;為群方之祖信矣&KR0001;可憾者審脉時汨王氏¶
之言三隂率多断簡况張&KR0052;王&KR0019;亦徃徃反覆後先¶
亥豕相雜自非字字句句熟玩而精思之未有&KR0014;造¶
其閫奥者陳無擇甞&KR0024;三隂證藥扵三因論其意盖¶
可見矣近人徐止善作傷寒&KR0024;亡恐與先&KR0530;之意不合¶
余因&KR0060;舉大要以&KR0024;成氏&KR0001;未備知毉君子&KR0137;有&KR0001;¶
取也脉&KR0052;十卷乃西晋太醫令王&KR0361;和本諸内經素¶
問九靈及扁鵲仲景元化之&KR0003;裒次而成實毉門之¶
&KR0027;鏡診&KR0704;之指的自與近代倣託鈐訣者不同&KR0663;&KR0010;¶
既深&KR0019;授不一各秘&KR0001;蔵互有得失至宋秘閣林億¶
䓁始考証&KR0861;妄頗加改易意其新譔四時&KR0052;之&KR0124;皆¶
林氏&KR0001;增入陳孔碩何大任毛&KR0155;王宗卿軰皆甞審¶
<pb:KR4d0569_SBCK_027-15b>¶
訂刋&KR0019;今不多見近人謝堅白以其&KR0001;蔵舊本刻于¶
豫章&KR0019;者始廣余甞摭其精語并引内&KR0052;之辞作診¶
切樞要二卷非敢翦其冗&KR0232;間亦&KR0024;其缺漏且附&KR0059;¶
&KR0003;各條之下以與同志研究尔脉訣一卷乃六朝髙¶
陽生&KR0001;譔託以&KR0361;和之名&KR0861;立七表八裏九道之目¶
以惑學者通真子劉元賔為之註且續&KR0084;括附其後¶
辞既鄙俚意亦滋晦今代王光&KR0038;刪其舊辞而益以¶
新語既不出其畦逕安&KR0014;得乎本原餘如清溪徐裔¶
甄&KR0096;李上交軰皆自譔著凢十餘家亦每蹈襲前&KR0003;¶
在&KR0361;和之&KR0001;不&KR0145;讀者止記入式&KR0084;以馴至乎脉&KR0052;¶
可也病源論五十卷乃隋大業太醫&KR0054;士巢元方䓁¶
奉勅譔集原諸病候而附以養生導引諸法裒成一¶
家之書醇玼相混盖可見矣宋之監署乃用為課試¶
元復循&KR0670;列醫門之七&KR0052;然附會雜揉非復當時之¶
<pb:KR4d0569_SBCK_027-16a>¶
舊具眼者當自見之吴景賢亦作病源一書近代不¶
&KR0019;太始天元玉册元誥十卷不知何人&KR0001;作㦄漢至¶
唐諸藝文志俱不載録其文自與内&KR0052;不&KR0124;非&KR0062;&KR0038;¶
時書其間有天真皇人昔書其文若道正無為先天¶
有之太易無名先扵道生䓁語皆老氏遺意意必老¶
氏之徒&KR0001;著大要推原五運六氣上下臨御主客勝¶
復政化&KR0075;正及三元九宫太乙司政之&KR0124;殊為詳明¶
深&KR0085;以羽翼内&KR0052;六微旨五常政䓁萹太玄君扁鵲¶
為之註猶郭象之扵南華非新學之&KR0001;易曉觀其&KR0052;¶
註一律似出一人之手謂扁鵲為黄帝時人則其書¶
不古謂扁鵲為秦越人則&KR0019;中無太玄君之&KR0197;毉門¶
傚託率多&KR0124;此玄珠宻語十卷乃唘玄子&KR0001;&KR0274;其自¶
序謂得遇玄珠子而師事之與我啓萌故自&KR0197;啓玄¶
子盖啓問扵玄珠也目曰玄珠宻語乃玄珠子宻而¶
<pb:KR4d0569_SBCK_027-16b>¶
口授之言也及考王氏素問序乃云辞理秘宻難粗¶
論述者别譔玄珠以陳其道二序政自相戾意者玄¶
珠之名&KR0145;諸蒙荘子&KR0001;謂黄帝遺玄珠使罔象得之¶
之語則師事玄珠子而號啓玄者皆妄也宋髙保衡¶
䓁校正内經乃云詳王氏玄珠世無&KR0019;者今之玄珠¶
乃後人附託之文耳雖非王氏之書亦扵素問十九¶
卷二十四卷頗有彂明余甞合素問觀之而宻語&KR0001;¶
述乃六氣之&KR0003;與髙氏&KR0001;&KR0204;諸卷全不侔疑必刋&KR0019;¶
者&KR0001;誤也原其&KR0001;&KR0025;盖攟摭内&KR0052;六微&KR0562;及至真要¶
䓁五萹泊天元玉&KR0125;要言而附㑹雜&KR0003;其諸紀運休¶
祥之應未必可徴實偽書也苟啓玄别譔果見于世¶
又豈止述氣運一端而巳覧者&KR0145;其長而去其短可¶
也中蔵&KR0052;八卷少室山鄧䖏中云華先生佗㳺公宜¶
山古洞值二老人授以療病之法得石&KR0451;上書一凾¶
<pb:KR4d0569_SBCK_027-17a>¶
用以施試甚驗余乃先生外孫因弟先生&KR0397;室夢有¶
&KR0001;授&KR0023;是&KR0052;扵石凾中其託為荒誕如此竟不考&KR0019;¶
獄吏焚書之實其偽不攻自破按唐志有吴普集華¶
氏藥方别無中蔵之名普其弟子宜有&KR0001;集&KR0060;意諸¶
論非普軰不&KR0014;作鄧氏特附别方而更今名耳盖其¶
方有用太平錢并山藥者盖太平乃宋熈&KR0092;&KR0004;年&KR0197;¶
著蕷以避厚&KR0092;偏諱而始名山藥其餘可以&KR0124;推然¶
脉要及察聲色形證䓁&KR0003;必出元化遺意覧者細為¶
審諦當自知之聖濟&KR0052;十卷宋徽宗&KR0001;作大要祖述¶
内素而引援六&KR0052;旁及老氏之言以闡軒岐遺&KR0562;政¶
和間班是&KR0052;乎兩學辟雍生吴禔為之觧義若逹道¶
正紀䓁萹皆足以禆益治道啓迪衆工餘如孕元立¶
本制字命物二三章&KR0474;諸字義失扵穿鑿良由不攷¶
六書之過瑕瑜具存固無害扵羙玉也其論諸醫有¶
<pb:KR4d0569_SBCK_027-17b>¶
曰扁鵲毉如秦鑑燭物妍&KR0214;不隐又如奕秋遇敵着¶
着可法觀者不&KR0014;測其神機倉公醫如輪扁斵輪得¶
心應手自不&KR0014;以巧思語人張長沙如湯武之師無¶
非王道其攻守竒正不以敵之大小皆可制勝華元¶
化醫如庖丁觧牛揮刀而肯綮無礙其造詣自當有¶
神雖欲師之而不可得孫思邈醫如康成註書詳於¶
制度訓誥其自得之妙未易以示人味其膏&KR0254;可以¶
無飢矣龐安常毉&KR0014;啓扁鵲之&KR0001;秘法元化之可法¶
使天假其年其&KR0001;&KR0556;當不在古人下錢仲陽毉如李¶
靖用兵度越縦舎卒與法㑹其始以顱䪿方著名于¶
時盖猶扁鵲之因時&KR0001;重而為之變尓陳無擇醫如¶
老吏断按深扵鞠讞未免移情&KR0556;法自當其任則有¶
餘使之代治則繁&KR0501;許&KR0361;微毉如顧愷寫神神氣有¶
餘特不出形似之外可模而不可及張易水毉如濂¶
<pb:KR4d0569_SBCK_027-18a>¶
溪之啚太極分隂分陽而包括理氣其要以古方新¶
病自為家法&KR0137;者失察剛欲&KR0204;啚為極則近乎畫蛇¶
添&KR0085;矣劉河間毉如槖駞種樹&KR0001;在全活但假氷雪¶
以為春利扵松栢而不利扵蒲栁張子和毉如老将¶
對敵&KR0137;陳兵背水&KR0137;濟河焚舟置之死地而後生不¶
善效之非潰則北矣其六門三法盖長沙之緒餘也¶
李東垣醫如獅弦新縆一皷而竽&KR0284;並熄&KR1119;柱和之¶
七均由是而不諧矣無他希聲之妙非開指&KR0001;&KR0014;知¶
也嚴子禮毉如歐陽詢寫字善守法度而不尚飄&KR0483;¶
學者易扵摹倣終之漢晋風度張公度醫専法仲景¶
如蕳齋賦詩每有少&KR0092;氣韻王徳膚醫如虞人張羅¶
廣絡原野而脫兎殊多詭遇&KR0023;禽無&KR0085;筭者翁之學¶
問該&KR0054;非獨毉門為然他如&KR0052;史&KR0019;記諸子雜家以¶
及天文地志暦筭兵刑食貨卜筮&KR0474;老之書亦靡不¶
<pb:KR4d0569_SBCK_027-18b>¶
精求熟玩故其見之言語文字皆有考㩀可徴不為¶
浮葩以炫世至扵為詩尤雄徤蒼古有古作者之遺¶
風甞以晦迹丘園薦為台州仙居縣儒學教諭後調¶
臨海及陞本郡教授俱不上善著書有内&KR0052;&KR0137;問靈¶
樞&KR0052;脉箋五色診奇䀭切脉樞要運氣啚&KR0003;養生雜¶
言脉緒脉系啚難&KR0052;附&KR0003;四時爕理方長沙論傷寒¶
十&KR0474;運氣常變&KR0474;松風齋雜著槀各若干卷&KR0019;學者¶
為人恭勤詳緩與人交欵欵常若不自&KR0085;状貌不踰¶
中人語言如不出諸口卒然遇之不知其學之富也¶
年老無子而有女四人生女不生男人以太倉公方之¶
論曰自古有疾毉叅之以九蔵九竅之変通之以五¶
味五&KR0150;之資五色五氣五聲以視其生死五毒五藥¶
以攻其疾疢其為術博矣故非聡明治逹知夫天地¶
神祗之次明乎性命吉㐫之數䖏虚實之分㝎&KR0647;順¶
<pb:KR4d0569_SBCK_027-19a>¶
之莭以與神聖為徒者未易以臻此若滄洲翁豈近¶
是乎翁之為毉一遵古昔神聖之格言而且&KR0054;攷載¶
籍叅取化原著之扵方&KR0634;余論次翁事頗采其意云¶
使翁自㧞醫術之中一意儒學著書以垂世可謂稽¶
古之士矣¶
　　　　&KR0061;廷玉傳¶
&KR0061;廷玉名珙以字行其先南昌人也五世祖子誠仕¶
宋知臨安府以事至鄞遂留家焉父寜老元翰林撿¶
閱&KR0054;學善文廷玉㓜&KR0670;其學扵書多&KR0001;觀覧迨壮益¶
爽秀甞㳺東海&KR0024;恒洛伽山僧有别古崖者善相見¶
而竒之謂其眼光如電法當以術顯因紿令仰視赤¶
日待兩目盡眩潜布黒赤豆扵暗䖏俾辨之又夜懸¶
五彩絨線窓&KR0083;外使映月光别其色&KR0001;試巳皆中然¶
後悉以相家之術授焉且曰子後當出我右慎勿妄¶
<pb:KR4d0569_SBCK_027-19b>¶
泄也其法候夜&KR0005;二皷&KR0137;五皷罷燃兩炬坐對占者¶
數以其炬左右視形状氣色既得苐叅以&KR0001;生年月¶
而吉㐫之徴有若莭契然在西浙與憲史陳㤗項昕¶
沈&KR0054;鄭文祖㳺謂泰曰君神庭金櫃有黒氣日中當¶
黜謂昕地角有魚鱗文不三日家&KR0005;火謂&KR0054;中部赤¶
白氣貫&KR0039;&KR0039;如梅花三月之内有父服謂文祖印堂¶
山根紅氣見夏秋當赴辟辟必南地㤗扵其日午漏¶
上都堅不花僉事紏退之昕次日&KR0001;居屋灾&KR0054;以父¶
憂去果三閲月文祖爲福建帥府史亦如期憲副李¶
志憲僉都堅不花孛术魯育普顔逹失史銓有&KR0001;問¶
廷玉荅曰李公蘭&KR0279;色&KR0228;&KR0005;旬日死堅公天庭色紅¶
四十九日遷官南方魯公口有赤光而青黒乗之三¶
百日内不禄普公隂位微紅主祿位然不宜動動則¶
㐫矣史公祿庫權凖赤黒氣如雲行兼之法令有白¶
<pb:KR4d0569_SBCK_027-20a>¶
氣三七日觧㐫官李以次年正月卒堅除福建憲僉¶
湖南路&KR0101;郡南䑓&KR0052;歴三仕皆南地魯至期以䘮赴¶
普復軄後&KR0009;死野人家史以言不行去在鄞南䑓大¶
夫普花帖木児公由閩海道鄞見廷玉廷玉曰公神¶
氣嚴肅舉動風生大貴驗也但印堂司空有赤氣到¶
官一百十四日當奪印然守正秉忠名垂後丗願自¶
勉普署䑓事于越果爲張太尉逼&KR0145;印綬抗莭而薨¶
見江西憲副程徐曰君帝座上黄紫氣見千日内有¶
二羙除但冷&KR0015;無情非忠莭相也徐扵一年後拜兵¶
部侍郎陞尚書後歸欵爲吏部侍郎劉仁本張唘源¶
鄭文寳丘楠請占廷玉視仁本清中之濁視啓源濁¶
中之清視文寳視楠九州光澤精神澄徹曰公䓁不¶
十年官二品但晚莭皆得譴吾且見之其後俱授樞¶
宻分院副使改物後唘源文寳&KR0556;戮仁本死獄中楠¶
<pb:KR4d0569_SBCK_027-20b>¶
亦責貶唘源在分院時廷王曰公山根赤色浮見二¶
日内當有火厄次夕唘源家燬質明又曰火氣猶未¶
退唘源猥曰我家已一夕盡尚何火耶俄而荘&KR0001;亦¶
告焚南䑓中丞月魯不花公治書胡公均兵部郎中¶
掲公汯&KR0005;赴北㑹于上虞廷玉曰月公膚似凝脂目¶
如&KR0039;&KR0238;聡睿而文官二品今秋有中䑓之命然不宜¶
徃徃則不祥公問為何廷玉曰面有紫赤氣如玉印¶
紋玉印除拜象也然紫赤火色豈宜徃水位胡公鼻¶
梁&KR0717;得隂貴助司空楊州分野紅氣潤澤六八日内¶
除南方䑓聀掲公骨氣巉岩舉動端慤舘閣器也但¶
神庭金櫃黒氣如弓此去大不利縦有羙擢而到任¶
難矣月泛海而北果為倭宼&KR0001;害妻妾皆&KR0013;虜胡拜¶
侍御史開䑓于閩掲與倭宼之難脫身赴北授袐書¶
少&KR0101;未任而&KR0038;事去廷玉囬鄞見方&KR0038;瑛曰公神氣¶
<pb:KR4d0569_SBCK_027-21a>¶
不常舉動急速性靈而氣暴當以武䖏官十年至一¶
品乃見其&KR0025;子明鞏明敏曰明鞏眼長而眉太重額¶
廣而日角不瑩非䘮父官不顯也明敏&KR0065;地赤氣如¶
刃劍紋二九日内因父功進爵可二品&KR0038;瑛官江浙¶
分省後至平章政事明鞏父死扵兵對品&KR0670;爵至分¶
省左丞明敏&KR0025;父克太倉有功拜分省叅政張彦珪¶
曽&KR0003;葉堅見曰張君且貴法曰&KR0079;滑筋蔵骨更清早¶
年名位逹天庭况凖頭權印黄紫氣如圎珠百五日¶
内當有二除到官必五馬職也然不可言善終曽君¶
魚尾笏紋朝耳耳無輪廓他日死&KR0005;無歸官亦不過¶
五品且毛&KR0288;乾枯眼光觀地主身死而&KR0852;起葉君首¶
尾不欺&KR0096;衡聀也然氣色青浮主七七日内恐懼成¶
疾張以公事朝亰授樞宻副使兼台州路総管兵出¶
髠而遁卒&KR0503;殺之曽為理官死兵彂其尸以戮葉為¶
<pb:KR4d0569_SBCK_027-21b>¶
左司郎中得驚而病風陶凱張順祖楊天顯徃見問¶
之廷玉曰凱五岳朝揖而氣色未開五星分明而光¶
澤未現宜藏噐待時不十年以文進為異代臣子官¶
二品顯名其在荆揚間耶順祖面如洗而中凖黒蘭¶
䑓&KR0228;福去禍来非壽兆也天顯色青身小語言清亮¶
亦主其文進且&KR0065;地有氣如雲行月出交夏四七日¶
逺動得吉凱當内附之&KR0004;為禮部尚書湖廣叅政順¶
祖次年病死夭顯受差赴北為省都事趙宜訥陳麟¶
求鍳廷玉曰趙君色温而黄氣和而恱當膺憲䑓薦¶
官五品但騰蛇氣居火星内過三年方&KR0681;事陳君正¶
面外青内黄憂中有喜况青龍氣在天庭若祥雲瑞¶
氣横貫秋月進官累累可四品然終不到聀趙後三¶
年赴僉都元帥任陳擢户部主事改瑞安知州陞秘¶
書&KR0101;丞俱不克赴謝理洪珏胡熊黄有猷請扵廷玉¶
<pb:KR4d0569_SBCK_027-22a>¶
荅曰謝君五岳峻四水相朝官可至理問然朱雀氣¶
居印堂當貴人見怒罷聀&KR0001;幸司空黄光明潤来年¶
五月必復任洪君面方如田富貴相也但妻位氣青¶
主損兩配生平多心術長子必見刺貶胡熊氣固清¶
瑩然貴而未實惟喜明堂兩&KR0039;如紅豆端陽後可實¶
授也黄君中正廣而印堂清地角豐而人中斜既富¶
且貴但不久耳謝果以方丞相怒&KR0013;黜後二年除省¶
理問次年五月到官洪後有田五十頃官至省貟外¶
兼理問一妻死其一出也長子刺屯逺地胡扵後五¶
月實授省都事黄後有田七十頃爲省理問許方&KR0253;¶
杰黄益謙皆廷玉宻友廷玉甞語方神氣澄澈學堂¶
氣全後必以文顯一萬日内官至三品然宜早進日¶
下白氣散年夀上一季之間弟&KR0005;溺死又左右魚尾¶
氣動須急成昏否則遅一千日盖内外三陽雲行紋¶
<pb:KR4d0569_SBCK_027-22b>¶
見必大服動也&KR0464;有剛毅汪洋之氣亦主以文顯十¶
年内官四品但眼尾山根氣滯其娶當遅益謙氣有¶
餘而形不&KR0085;後當䖏冗聀而富難乆也方後二月次¶
弟過桃花渡果溺水死姻&KR0005;成果以父䘮止後果為¶
南昌知府三年&KR0298;任還鄞迎其母廷玉曰公兩臉桃¶
花氣見兼之魚尾赤氣貫入太陽法曰㳺䰟無宅死¶
&KR0005;臨焉母不可徃次女且亡渉秋必皆應也因諌其¶
母得不徃八月以疾卒于家又一月次女死南昌而¶
自身死金&KR0092;獄&KR0464;為刑部主事姻尚未成益謙為司¶
稅官而家日落其術之精&KR0011;如此廷玉甞言吾每占¶
人吉㐫即知其心之善&KR0086;心善必吉其不善者反是¶
以故占得其吉則喜苟㐫則怒&KR0186;念之為之反覆化¶
&KR0730;期轉禍以為福人不畏義理而畏禍患廷玉之言¶
格心改行者至衆廷玉豪放曠逹重義䡖利與人言相¶
<pb:KR4d0569_SBCK_027-23a>¶
未甞及扵&KR0059;家徒四壁䖏之晏若然介直無阿人有求¶
占者某忠某詐&KR0186;憑占繇以断不少逥護&KR0137;以是咎之¶
論曰占人形状氣色以㝎其吉㐫盖自古記之矣荀¶
卿著書乃列非相萹以拒之豈不以其相形而不論¶
心㢤廷玉之扵是術必以形状氣色本之扵其心心¶
有善&KR0086;則見扵外者亦&KR0025;而異焉扵是吉㐫之徴應¶
矣嗚呼若廷玉者其可盡拒之耶姑布子卿之後善¶
相者衆矣然必以&KR0061;天剛為&KR0091;首廷玉豈其苗裔也耶¶
九靈山房集卷之二十七終¶
<pb:KR4d0569_SBCK_027-23b>¶
