# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 27


二十七¶　　　元　戴良　撰
　　越遊稾第四
　　傳
　　　石孝子傳¶
石孝子者四明山農夫也家世貧賤老屋數楹隠隠¶叢
薄中孝子早䘮父獨與其母俱一日以事出則告¶其母
曰兒出母居此無侍養者幸徃依女氏待兒之¶歸也母
<pb:KR4d0569_WYG_027-1b>
曰諾其女氏家去母甚邇孝子謂母可即至¶竟行後二
日歸首過母所寓而母未嘗至也孝子即¶心驚倉皇抵
舍忽見壁間一巨竇覘之則虎子三據¶其榻處為穴孝
子知母已為其所害即慟且盡殺虎¶子復磨一斧堅執
立竇内頃之母虎循竇入即斫其¶首碎之取肝腦磔諸
庭而復大慟以斧指天曰吾雖¶殺四虎而吾母之讎未
足以報也乃更迹牡虎所行<md:KR4d0569_SBCK_027-1b>¶路持斧阻崖石待之牡虎
果咆哮過崖下孝子奮而¶前當虎首連斫數斧即斃虎
<pb:KR4d0569_WYG_027-2a>
既斃孝子亦隨死僵立¶不仆張兩目如生而手所持斧
獰不可奪鄉鄰走弔¶咸凜凜欲亡去獨嘗捕虎者相率
拜祭而神之葢余¶至越聞諸宋先生元僖云¶
論曰父母之讎不與共戴天是以齊襄讎紀而有紀¶侯
之去國魯荘讎齊而有乾時之戰敗葢寝戈枕甲¶讎在
必復而已其可逆計强弱蓄情抑志以茍其生¶哉竊痛
宋氏南遷二帝客死於金稱兵以復讎誠不¶可朝夕緩
也而顧有沮於姦議卒使終天之恨竟莫¶一伸是果何
<pb:KR4d0569_WYG_027-2b>
為哉當時議者孰不以宋弱金强為說¶以孝子觀之宋
雖弱豈下於一夫金雖强詎勝於五¶虎孝子能行之而
宋之君臣反有所不能設使孝子¶之事見之於彼日主
國議者亦可少愧哉嗚呼若孝<md:KR4d0569_SBCK_027-2a>¶子者皜皜焉烈烈焉雖
與岳将軍輩比質可也¶
　　　張婦傳¶
張婦者吳越間隠人張貟妻也父故進士番陽徐勉¶之
以文學名於世婦受其學讀書取通大意自劉向¶范曄
<pb:KR4d0569_WYG_027-3a>
而下所記烈女事無所不觀且雅善鼓琴喜為¶詩歌習
之晝夜不倦如學士大夫父母以為賢恒為¶擇對不肯
嫁凡子後見貟落落有竒節慨然曰是可¶與吾女齊遂
女之貟家素以豐産雄其鄉至貟輕財¶好施人有以窮
歸己者輒傾所有濟之不為秋毫計¶惜以其故數匱至
不能自給婦入門即屏嫁時服飾¶更為布裳麻履操作
而前薪水之役親之中饋之事¶任之緝績紉縫之勞專
之窮門陋屋敝衣糲食未嘗¶動其情每遇貟食飲不繼
<pb:KR4d0569_WYG_027-3b>
終日清坐相看甚無聊賴¶則為援琴而彈一唱三歎有
遺世之心焉貟既益偃<md:KR4d0569_SBCK_027-2b>¶蹇空一家出居慈水上無寸土
可卓錐無尺宅可蔽¶風雨無上下之交可以通有無而
貟剛介自若似不¶知有寒餓者豈獨貟之能以理自遣
哉亦其妻之安¶於義命不孜孜於温飽不戚戚於乏絶
有以助之也¶姑年老事之尤盡孝或值疾作扶持保抱
廢櫛沐者¶動旬浹即無恙時漱盥不少怠而菽水之薄
未始不¶得其歡心姑每語人曰傷哉吾貧久矣然獲與
<pb:KR4d0569_WYG_027-4a>
鄉鄰¶女婦遊而樂見吾子之熙熙而忘其憂抑吾子婦
之¶力與婦稟性静柔而恭謹雖日食不充口寒暑之服¶
御之不以時而婦姑之禮伉儷之情肅如也藹如也¶余
與貟交最晚比至慈水謁貟於所寓見貟環堵蕭¶然而
舉室無愠見之容心竊異之及退而詢其所為¶則貟之
行事已見羣公之論述獨婦之賢無能紀載¶之者乃以
所見聞次第之為之傳<md:KR4d0569_SBCK_027-3a>¶九靈生曰不流於時俗而惟樂行古之道貧賤憂戚¶之
<pb:KR4d0569_WYG_027-4b>
接乎已而能無失其常心此士君子之所難而張¶婦以
一女子能之可不謂之尤難矣乎雖學力之所¶成葢亦
得之天性者然也余嘗求之於古如漢史所¶書鮑少君
之提甕出汲孟德曜之舉案齊睂與夫陳¶孝婦之養姑
盡義皆使人歎息之不已欲得其人記¶之而怪今世如
古所書者何少也及得張婦事乃知¶今世固有其人但
不遇大手筆顯揚之故不盡知也¶張婦信賢矣然區區
之紀載亦安能使之必傳如前¶三人者姑錄其大凡以
<pb:KR4d0569_WYG_027-5a>
俟太史氏采擇焉¶
　　　汪節婦傳¶
節婦陳氏鄞汪君彌亨妻也年十有九歸汪君明年¶有
子曰常久甫二嵗而汪君死諸父昆弟念其年盛¶而寡
居也欲奪而嫁之節婦哭且言曰命之不淑中<md:KR4d0569_SBCK_027-3b>¶道而䘮
所天老姑弱息汪氏之不絶如綫以是而有¶二心犬豕
不食吾餘矣遂誓死不再適乃屛華采服¶艱勤以奉其
姑以保其孤子五十餘年如一日有司¶髙其行將摭其
<pb:KR4d0569_WYG_027-5b>
實上聞於朝而旌其門云¶
九靈生曰余讀易至節之為卦未嘗不廢書而歎也¶夫
節内兌而外坎以說而行險也人於所説則不知¶已遇
艱險則思止説以行險非得於中正之道者能¶之乎中
正之道為士者猶難之而况於婦人乎若汪¶節婦固世
所謂難者也有司將采而上之朝廷著¶令將褒異之夫
豈私一婦人哉蓋欲勉人以所難而¶使彼之去中與正
隳情義而不忌負鬼神而不顧施¶施然自以為得計者
<pb:KR4d0569_WYG_027-6a>
亦或知愧哉而士也不幸適類¶其所為聞節婦之風其
又不為之愧死哉¶
　　　竹梅翁傳<md:KR4d0569_SBCK_027-4a>¶翁姓王氏名嘉閭字景善晚乃别號竹梅翁越之餘¶姚
人也考諱文榮以翁貴贈朝列大夫同知杭州路¶總管
府事騎都尉追封太原郡伯妣張氏封太原郡¶太君翁
自為兒童强記㨗見已超其長者稍壯益卓¶越自放不
羈然有髙志慷慨之才識年近强仕遂北¶走齊魯燕趙
<pb:KR4d0569_WYG_027-6b>
以達輦轂之下遨遊兩京者數載一時¶智勇雋傑之士
皆與之交際以其故譽聞日著重紀¶至元六年中政院
薦翁才行卓卓授敦武校尉松江¶等處財賦提舉先是
官若吏以負欠官課不得美解¶者項背相望翁至鉏治
姦蠧正其税賦之無歸者而¶二十年間之積弊一旦盡
除居位五年無一人不滿¶去向之不得美解者亦皆賴
以徙官滿去者喜曰微¶王君吾不能去徙官者曰微王
君吾屬其拘死矣其¶有長子孫之吏累世為奸欺官知
<pb:KR4d0569_WYG_027-7a>
其然而莫之誰何<md:KR4d0569_SBCK_027-4b>¶也翁鉤得其尤無良者二人捕置諸
法餘皆帖帖願¶自新府若省無不多翁之才夫人以權
勢聲名驕士¶者亦每逆為翁自絀家食者十有五載至
正二十年¶擢武畧將軍同知紹興路總管府事以親老
不赴二¶十三年改武徳將軍廣東道宣慰副使僉都元
帥於¶時鄉縣已𨽻方國珍方聞翁將之官即議改調翁
聞¶而笑曰吾為天子命吏非奉天子詔吾職不改也然¶
度時不可為年未六十即黄冠野服逍遙物外植竹¶與
<pb:KR4d0569_WYG_027-7b>
梅日哦其間曰吾與二友俱老嵗寒矣翁事親孝¶太君
年老衣食藥物必躬親之夀至期頤有司上之¶朝旌其
門曰髙年耆徳樹桓之日會客數百人翁母¶子髪鬢皆
皤然而命服金紫照映几席至今越人之¶為子者必以
太君祝其親為父母者必以翁期其子¶也姪婦某氏寡
居無依既請有司表其閭復割田贍<md:KR4d0569_SBCK_027-5a>¶之俾得終其節治
家頗嚴憚入其庭内外無譁督子¶以學每捐重幣逆良
先生教之而二子言學日知名¶與人交疎達自信不問
<pb:KR4d0569_WYG_027-8a>
厚薄親疎一與之傾盡未嘗¶疑人人或欺而負之亦不
為變彼固莫測其意也歲¶凶自鄉以内居者賑之粟行
者為粥食之至匱盡乃¶已寓公過使以亂來依者莫不
竭力營濟於財無所¶顧計江西省叅政哈喇布哈公素
昧平生一日攜家¶至其地翁即館諸别室月致薪米者
三載及薨自斂¶至葬咸賴以成禮復為植碣隧間命守
者䕶其域福¶建省理問大都君舊嘗識其父一日抱病
至翁為迎¶醫療治後三日死其治後事一如叅政公翁
<pb:KR4d0569_WYG_027-8b>
遊京師¶時嘗與奉御孟君德謙交後三十年其子流離
逺道¶翁遣人盡迎其家以來計口給食養之鄞故人從
翁¶稱貸有多至五千緡或三千緡者其人後度無以償<md:KR4d0569_SBCK_027-5b>¶見翁輒自愧益疎翁知其故皆攜酒食詣門慰勞出¶其
劵焚之由是歡㑹復如初里有侵其耕地而更以¶言相
負者翁怡然不與較後竟登門謝過且反所侵¶地葢其
過人者類如此翁長身偉貎語音如鐘不甚¶學問而談
道理若素習酒酣操筆為戲輒屈其座人¶為人意氣廣
<pb:KR4d0569_WYG_027-9a>
博不為小亷曲謹以眩俗矜衆而於出¶處去就必合於
矩度然好智謀事為欲以功名自顯¶不肯碌碌顧時遭
平世又所居位非要途故其才不¶得肆迨至有可設施
而藩鎮用事竟矻矻以老年及¶八十猶康强善飲啖精
明於事如壯嵗云¶
贊曰竹梅翁少時嘗慕朱家郭解之為人閭里之俠¶無
不長雄之及壯而出遊芥拾金紫以歸車馬服飾¶益壯
麗第宅益華侈蓋自謂一世豪士去今㡬載英¶邁之氣
<pb:KR4d0569_WYG_027-9b>
猶見之眉宇間而豈黄冠野服之人哉二十<md:KR4d0569_SBCK_027-6a>¶年來禍亂
相仍故官遺老在在凋弊翁獨享有妻子¶田園之樂以
優遊於暮齒此固天之所厚要亦有人¶事焉老子曰知
足不辱知止不殆翁蓋近之矣¶
　　　滄洲翁傳¶
滄洲翁者姓呂氏名復字元膺晚號滄洲翁其先河¶東
人也東萊先生成公與其季忠公自河東徙婺吏¶部郎
知台州事諱寳之者復自婺徙鄞家焉大父克¶徳父居
<pb:KR4d0569_WYG_027-10a>
敬比三世皆早䘮翁幼孤且甚貧獨依母氏¶居既長從
鄉先生受尚書周易久之棄去習詞賦後¶以母病復喜
攻岐扁術而恨無其師一日遇三衢鄭¶禮之逆旅中即
知為醫中毛遂也每謹事之鄭亦見¶翁醇謹無他頗心
愛翁因呼翁語曰我有古先禁方¶及色脉藥論諸書知
人生死定可治甚精我年老欲¶具以授公翁即避席再
拜盡得其書受讀可一年所<md:KR4d0569_SBCK_027-6b>¶輒試之有驗然尚未精也
鄭復教翁日記診藉考方¶藥驗否悉為參訂不使毫釐
<pb:KR4d0569_WYG_027-10b>
失理又若干年所積為¶人治診病效無不神自是鄞之
病家及凡寓公過客¶以病留鄞者必歸翁翁皆樂應之
浙省平章尊達納¶錫哩在帥閫時病無睡睡則心悸神
懾如處孤壘而¶四面受敵兵達旦目眵眵無所見耳瞶
瞶無所聞雖¶堅臥密室睫未嘗交也即選醫之良者處
齊累月弗¶瘉後召翁診翁切其脉左關之陽浮而虚察
其色少¶陽之支外溢於目眥即告之曰此得之膽虚而
風諸¶公獨治其心而不祛其膽之風非法也因投禁方
<pb:KR4d0569_WYG_027-11a>
烏¶梅湯抱膽丸日再服遂熟睡比寤病如脱郡人蘇伯¶
友病衂旬浹不止時天暑脉弱衆醫以氣虚不統血¶日
進耆歸茸附彌甚則告術窮家人皆容貌變更蘇¶亦流
涕長澘泣命其子强翁診翁至未食頃其所衂<md:KR4d0569_SBCK_027-7a>¶血已三
覆器矣及切其脉兩手皆虛芤右上部滑浮¶數而躁且
其鼻赤查而色澤即告之曰此得之湎酒¶酒毒暴悍而
風暑乗之熱蓄於上焦故血妄行而淖¶溢蘇曰某嘗飢
走赤日已而醉酒向風臥公診當是¶翁為製地黄汁三
<pb:KR4d0569_WYG_027-11b>
升許兼用防風湯半齊飲之立驗¶童芳仲幼女華病嗜
臥頰赤而身不熱命小兒醫四¶三人療之皆以為慢驚
風屢進攻風之劑兼旬不愈¶翁切其脉右闗獨滑而數
他部大小等而和因告童¶曰女無病闗滑為有宿食意
乳母致之乳母必嗜酒¶酒後輒乳故令女醉非風也及
詰其内子李李曰乳¶母近掌酒庫鑰茍竊飲必任意潛
使人視臥内有數¶空&KR0902;榻下翼日拘其鑰飲以枳梖葛
花日二三服女¶起如常時童良輔子年十二患内癰腹
<pb:KR4d0569_WYG_027-12a>
脹臍凸而頗¶鋭醫欲刺臍出膿其母靳不許抱子獨泣
童馳告翁<md:KR4d0569_SBCK_027-7b>¶邀與俱及造臥内見一野僧擁爐熾炭燃銅
筯一二枚¶烈火中瞪目視翁曰此兒病癰發小腸茍舍
刺臍無¶他法翁喻之曰臍神闕也鍼刺所當禁矧癰舍
於内¶惟當以湯丸攻之茍如若言必殺是子矣僧怒趨
而¶出翁投透膿散一匕明日膿自氣合潰繼以十竒湯¶
下善應膏丸旬浹瘥趙氏子病傷寒餘十日身熱而¶人
静兩手脉盡伏俚醫以為死也弗與藥翁診之三¶部舉
<pb:KR4d0569_WYG_027-12b>
按皆無其舌胎滑而兩顴赤如火語言不亂因¶告之曰
此子必大發赤斑周身如錦文夫脉血之波¶瀾也今血
為邪熱所搏淖而為斑外見於皮膚呼吸¶之氣無形可
依猶溝隧之無水雖有風不能成波瀾¶斑消則脉出矣
及揭其衾而赤斑爛然即用白虎加¶人參湯化其斑脉
乃復常繼投承氣下之瘉發斑無¶脉長沙所未論翁盖
以意消息耳普濟寺主僧體無<md:KR4d0569_SBCK_027-8a>¶為病蹷已三日不知人
翁切其脉右口之陽弦而遲¶少隂之脉堅而勁不滿四
<pb:KR4d0569_WYG_027-13a>
十動而止此寒邪乗於腎¶肝所致法當以辛甘復其陽
為作湯三升頓服遂起¶對客如不病然一藏已絶去此
若干日當復病病即¶死果死如其日臨川蕭雲泉羽客
也偶遊鄞造翁告¶曰某病兩目視物皆倒植屢謁名醫
弗喻翁曰視一¶物為二視直為曲古人嘗言之視物倒
植誠所未喻¶也願聞其因雲泉曰某嘗大醉盡吐所飲
酒熟睡逹¶曙遂病翁切其脉左關浮促餘部皆無恙即
告之曰¶當傷酒大吐時上焦反覆致倒其膽腑故視物
<pb:KR4d0569_WYG_027-13b>
皆倒¶植此不由外因而致内傷者也法當復吐以正其
膽¶腑遂授黎蘆瓜蔕俾平旦湧之湧畢視物不倒植東¶
臯寺僧述無作族姓孫氏一女子病厲風為夫所出¶家
貧不能致醫無作過翁約曰吾女姪病可念早舁<md:KR4d0569_SBCK_027-8b>¶致就
翁診顧僧舎不宜能速為我治療乎翁曰諾他¶日匿患
者於密室召翁診其脉翁曰脉來疾而去遲¶上虛而下
實葢得之醉酒接内而風毒乗之今雖髮¶秃眉墜然鼻
根幸未陷肌肉幸未死遂以防風通聖¶而益以下藥下
<pb:KR4d0569_WYG_027-14a>
瘀血數升及蟲穢青黒物并進蘄蛇¶長松等湯丸復佐
以雄黄楓油作膏摩之逾月瘥餘¶姚州守郭文煜病噦
十餘日州之以醫名者畢至悉¶以附子丁香等劑療之
益甚翁切其脉陽明大而長¶右口之陽數而躁因告之
曰公之噦即古之咳逆由¶胃熱而致或者失察而反助
其熱悞矣飲以竹茹湯¶未終齊噦止帥府經歴哈克繖侍
人病喘不得臥老醫¶製麻黄之齊以散其肺邪翁後至
診之脉口盛人迎¶一倍蹶隂弦動而疾兩尺俱短而離
<pb:KR4d0569_WYG_027-14b>
經因告之曰病¶葢得之毒藥動血以致胎死不下奔廹
而上衝非風<md:KR4d0569_SBCK_027-9a>¶寒作喘也乃用催生湯倍芎歸煮二三升
服之夜半¶果下一死兒喘止哈克繖密囑曰病妾誠有懐
以室人¶見嫉故藥去之衆人所不知也老醫聞之慚而
去樞¶密董孟起在帥閫時命翁臨診俾審新故病翁切
其¶脉兩寸俱浮弦脉法浮為風弦為痛兩寸屬上部即¶
告之曰明公他無所苦首風乃故病也葢得之沐而¶中
風當發先一日則劇劇則大吐而後已董笑曰然¶余少
<pb:KR4d0569_WYG_027-15a>
時喜沐每迎風以晞髮因致頭作痛痛一如公¶所言公
善診幸余療也為製龍腦芎犀丸四分二之¶一遂愈帥
府從事特穆爾實哷病下痢完穀衆醫咸謂¶洞泄寒中日
服四逆理中輩彌劇翁診其脉兩尺寸¶俱弦長右關浮
於左關一倍其目外眥如草滋葢知¶肝風傳脾因成飱
泄非藏寒所致飲以小續命湯損¶麻黄加术三五升痢
止續命非止痢藥飲不終齊而<md:KR4d0569_SBCK_027-9b>¶痢止者以從本治故也
純孝廟祝楊天成女夀在室¶病不月命婦人醫療之不
<pb:KR4d0569_WYG_027-15b>
得其名狀及五閱月其腹¶如有姙求其色脉即怪因詢
之曰汝病非有異夢則¶鬼靈所慿耳女不荅趨入臥内
密語其侍嫗曰我去¶夏追涼廟廡下薄暮過黄衣神心
動是夕夢一男子¶如暮間所見者即我寢親狎由是感
疾我慚赧不敢¶以告人醫言誠是也嫗以告翁翁曰女
面色乍赤乍¶白者鬼也脉乍大乍小者祟也病因與脉
色符雖劇¶無苦乃以桃仁煎下血類豚肝者六七枚俱
有竅如¶魚目病已延慶寺僧珂瑩中病翁診其脉獨右
<pb:KR4d0569_WYG_027-16a>
關浮¶滑餘部皆無恙曰右關屬脾絡胃挾舌本葢風中
廉¶泉得之醉臥當風而成瘖珂舞手索筆書几上曰酒¶
吾先佛所戒自祝髮來未嘗飲露坐當風誠所不免¶其
師天紀在座即怒訶曰汝處别業時每飲輒醉尚<md:KR4d0569_SBCK_027-10a>¶諱疾
自悞耶翁取荆瀝化至寳丹飲之翼日遂解語¶湖心寺
僧履師者一日偶搔膕中疥忽自出血汨汨¶如湧泉竟
日不止瘍醫治療弗驗邀翁往視履時已¶困極無氣可
語及持其脉惟尺部如蛛絲他部皆無¶即告之曰夫脉
<pb:KR4d0569_WYG_027-16b>
血氣之先也今血妄溢故榮氣暴衰¶然兩尺尚可按惟
當益營以瀉其隂火乃作四神湯¶加荆穗防風不間晨
夜併進明日脉漸出更服十全¶大補一齊遂痊全本然
病傷寒旬日邪入於陽明俚¶醫以津液外出為脉虛自
汗進元武湯以實之遂致¶神昏如熟睡其家邀翁問死
期翁切其脉皆伏不見¶而肌熱灼指即告其季曰此必
榮血致斑而脉伏非¶陽病見隂脉比也見斑則應候否
則蓄血爾乃去衾¶裯視其隠處及小腹果見赤斑臍下
<pb:KR4d0569_WYG_027-17a>
石堅且拒痛為¶作化斑湯半齊繼進韓氏生地黄湯逐
其血是夕下<md:KR4d0569_SBCK_027-10b>¶黑矢若干枚即斑消脉出後三日又腹痛
遂用桃核¶承氣以攻之所下復如前乃愈内子王病傷
寒乃陰¶隔陽面赤足踡而下痢躁擾不得眠論者有主
寒主¶溫之不一余不能决翁以紫雪匱理中丸進徐以
冰¶漬甘草乾薑湯飲之愈且告之曰下痢足踡四逆證¶
也茍用常法則上焦之熱彌甚今以紫雪折之徐引¶辛
甘以溫裏此熱因寒用也聞者皆歎服集賢修譔¶南宏
<pb:KR4d0569_WYG_027-17b>
逺奉㫖往閩諭土猾余蠻子余嘗戮人尊爼之¶間以恐
之遂驚氣入心疾作如心風比銜使命來鄞¶疾屢作逐
逐奔走不避水與火與人語則自賢自貴¶且或泣或笑
翁切其脉上部皆弦滑左倍勁於右葢¶痰溢膻中灌心
胞因驚而風經五臟耳即投以湧齊¶湧痰涎一頮器徐
以驚氣丸服之盡一齊病瘳郡史¶虞東村内子王年盛
嗜酒且善食忽疾作肌肉頓消<md:KR4d0569_SBCK_027-11a>¶骨立翁診其脉則兩手
三部皆洪數而左口尤躁疾¶遂語虞曰此三陽病由一
<pb:KR4d0569_WYG_027-18a>
水不能勝五火乃移熱於¶小腸不癃則淋王曰前溲如
脂者已數日語未竟趨¶入臥内漩及需其溺器以視則
如飪釜置烈火湧沸¶不少休翁以虎杖滑石石膏黄栢
之劑清之痛稍却¶而湧沸猶爾也繼以龍腦辰砂末之
蘸以椑柿食方¶匕沸輒止餘姚余慎言子孟仁病寓湖
心僧舎以求¶治翁至其處而孟仁方飯坐甫定即摶爐
中灰雜飯¶猛噬且喃喃詈人翁命左右掖之切其脉三
部皆弦¶直上下行而左口尤浮滑葢風痰留心胞證也
<pb:KR4d0569_WYG_027-18b>
法當¶湧其痰而凝其神既湧出痰沬四五升即熟睡竟
日¶乃寤寐則病盡去徐以治神之齊調治之神完如初¶
御史王彦芳内子病飱泄彌年衆醫皆謂休息痢療¶以
苦堅辛燥之齊弗效翁診其脉當秋半雙弦而浮<md:KR4d0569_SBCK_027-11b>¶即告
之曰夫人之病葢病驚風非飲食勞倦所致也¶以肝主
驚故虛風自甚因乗脾而成泄當金氣正隆¶尚爾至明
春則病將益加法當平木太過扶土之不¶及其泄自止
夫人曰儂寓南閩時平章燕公以銅符¶密授御史俾出
<pb:KR4d0569_WYG_027-19a>
入自如吾兒關關玩弄久之遂失去¶平章一日追符甚
急儂心懼焉由是疾作公指為驚¶風信然乃用黄犉牛
肝和以攻風健脾之劑服之踰¶月泄止郡守李孝文妻
母龎病小腹痛衆醫皆以為¶瘕聚藥之浹月弗愈繼命
翁診翁循其少陰脉如刀¶刄之切手胞門芤而數知其
陰中痛癰結小腸也即¶告之曰太夫人病在幽隠不敢
以聞幸出侍人密語¶之乃出老嫗翁曰患者苦小腸癰
以故臍下如瘕聚¶今膿已成腫廹於玉泉當不得前後
<pb:KR4d0569_WYG_027-19b>
溲溲則痛甚嫗¶拜曰公神人也所苦一如公所言遂用
國老將軍為<md:KR4d0569_SBCK_027-12a>¶向導挾麒麟竭虎魄之類以攻之膿自小
便潰應手¶愈浙東憲使庫春道過鄞病臥涵虛驛召翁
往視翁¶察色切脉則面戴陽氣口皆長而弦葢傷寒三
陽合¶病也以方涉海為風濤所驚遂血菀而神懾為熱
所¶搏逐吐血一升許且脇痛煩渴譫語適是年歲運左¶
尺當不應其輔行京醫以為腎已絶泣告其左右曰¶監
司脉病皆逆不禄在旦夕家人皆惶惑無措翁曰¶此天
<pb:KR4d0569_WYG_027-20a>
和脉無憂也為投小柴胡湯減葠加生地黄半¶齊後俟
其胃實以承氣下之得痢愈副樞張息軒病¶傷寒踰月
既下而内熱不已脇及小腹偏左滿肌肉¶色不變俚醫
以為風矢所中膏其手摩之浹四旬所¶其毒循宗筯流
入於臯丸赤腫若瓠子瘍醫刺潰之¶而左脇腫痛如故
既選醫之尤良者在門更召翁診¶翁以關及尺中皆數
滑而且芤因告之曰脉數不時<md:KR4d0569_SBCK_027-12b>¶則生惡瘡關内逢芤則
内癰作季脇之腫癰作膿也¶經曰癰疽不得頃時回下
<pb:KR4d0569_WYG_027-20b>
之慎勿晚乃用保生膏作¶丸衣之以乳香而用硝黄作
湯以下之下膿如糜可¶五升許明日再圊下餘膿立瘥
樞府陳斷事内人病¶召翁視翁切其脉左口弦而芤餘
部皆和翁即起密¶告陳曰夫人病當陰中痛而出血且
少陰對化在玉¶泉心或失寧則玉泉應心痛痛則動血
而與經水不¶相關葢得之因内大驚神懾而血菀陳曰
公醫誠良¶也致病一如公所言翁乃為製益榮之齊且
納藥幽¶隠再齊即無苦翁之治病雖若不甚搆思然其
<pb:KR4d0569_WYG_027-21a>
鉤取¶古法動中肯綮多類此其於醫門羣經及古今方
論¶無不考索其要歸他若諸醫為術之精粗施治之工¶
拙亦皆品彚區别無一義或遺所考羣經及古今方¶論
語多不錄有曰内經素問世稱黄帝岐伯問荅之<md:KR4d0569_SBCK_027-13a>¶書及
觀其㫖意殆非一時之言其所譔述亦非一人¶之手劉
向指為諸韓公子所著程子謂出於戰國之¶末而其大
畧正如禮記之萃於漢儒而與孔子子思¶之言並傳也
葢靈蘭秘典五常政六元正紀等篇無¶非闡明陰陽五
<pb:KR4d0569_WYG_027-21b>
行生制之理配象合德實切於人身¶其諸色脉病名鍼
刺治要皆推是理以廣之而皇甫¶謐之甲乙楊上善之
太素亦皆本之於此而微有異¶同醫家之大綱要法無
越是書矣然按西漢藝文志¶有内經十八卷及扁鵲白
氏二内經凡三家而素問¶之目乃不列至隋經籍志始
有素問之名而不指為¶内經唐王冰乃以九靈九卷牽
合漢志之數而為之¶註釋復以陰陽大論託為其師張
公所藏以補其亡¶逸而其用心亦勤矣惜乎朱墨混殽
<pb:KR4d0569_WYG_027-22a>
玉石相亂訓詁¶失之於迂疎引援或至於未切至宋林
億髙若訥等<md:KR4d0569_SBCK_027-13b>¶正其悞文而増其缺義頗於冰為有功今
於各篇之¶内註意與經相類者仍斷章摘句而釋以己
意冀與¶同志商㩁非敢妄議前修也内經靈樞漢隋唐
藝文¶志皆不錄隋有鍼經九卷唐有靈寳註及黄帝九
靈¶經十二卷而已或謂王冰以九靈更名為靈樞又謂¶
九靈尤詳於鍼故皇甫謐名之為鍼經即隋志鍼經¶九
卷茍一書而二名不應唐志别出鍼經十二卷也¶所謂
<pb:KR4d0569_WYG_027-22b>
靈寳註者乃扁鵲太元君所箋世所罕傳宋季¶有靈樞
畧一卷今亦湮没紹興初史崧併是書為十¶二卷而復
其舊較之他本頗善學者當與素問並觀¶葢其㫖意互
相發明故也本草三卷舊稱神農本經¶漢藝文志未嘗
錄至梁陶隠居始尊信而表章之謂¶此書應與素問同
類但後人多更脩餙之耳秦皇所¶焚醫方卜術不與故
猶得全録及遭漢獻之遷徙晉<md:KR4d0569_SBCK_027-14a>¶懐之奔迸文籍焚㸏千
不遺一今之所存有此三卷¶是其本經然所出郡縣乃
<pb:KR4d0569_WYG_027-23a>
多後漢時制疑張仲景華¶元化所記舊經之藥止三百
六十五種陶氏進名醫¶别錄亦三百六十五種因而註
釋分為七卷唐李英¶公世勣與蘇恭叅考得失又增一
百一十四種分為¶二十卷世謂之唐本草宋劉翰等又
附益醫家嘗用¶者一百二十種偽蜀孟昶亦命其臣韓
保昇等以唐¶本圗經叅比增廣世謂之蜀本草至宋掌
禹錫等補¶註新舊藥合一千八十二種定以白字為神
農所說¶黑字為名醫所傳草石之品可謂大備他若雷
<pb:KR4d0569_WYG_027-23b>
公以¶下蔡邕徐大山秦承祖王季璞鄭虔諸公所譔名
本¶草者凡三十九部三百五十卷雖顯晦不齊無非輔¶
翼舊經焉耳近代陳衍作本草折衷王好古作湯液¶本
草亦刪繁之遺意也竊意舊記郡縣古今沿革不<md:KR4d0569_SBCK_027-14b>¶同或
一物而根苗異名或同名異質而主療互見者¶尚湏考
定俾歸於一可也難經十三卷廼秦越人祖¶述黄帝内
經設為問荅之辭以示學者所引經言多¶非靈素本文
葢古有其書而今亡之耳隋時有呂博¶望註本不傳宋
<pb:KR4d0569_WYG_027-24a>
王惟一集五家之說而醇疵或相亂¶惟虞氏粗為可觀
紀齊卿註稍密乃附辨楊元操呂¶廣王宗正三子之非
周仲立頗加訂易而考証未明¶李子埜亦為句解而無
所啟發近代張潔古註後附¶藥殊非經意王少卿演繹
其說目曰重元亦未足以¶發人之蘊余嘗輯諸家之長
先訓詁而後辭意竊附¶鄙説其間以便後學未敢以為
是也傷寒論十卷乃¶後漢張機仲景用素問熱論之説
廣伊尹湯液而為¶之至晉王叔和始因舊説重為譔次
<pb:KR4d0569_WYG_027-24b>
而宋成無已復¶為之註釋其後龎安常朱肱許叔微韓
祇和王實之<md:KR4d0569_SBCK_027-15a>¶流因亦互有開發而大綱大要無越乎吐
汗下溫四¶法而已葢一證一藥萬選萬中千載之下如
合符節¶前修指為羣方之祖信矣所可憾者審脉時汩
王氏¶之言三陰率多斷簡況張經王傳亦往往反覆後
先¶亥豕相雜自非字字句句熟玩而精思之未有能造¶
其閫奥者陳無擇嘗補三陰證藥於三因論其意葢¶可
見矣近人徐正善作傷寒補亡恐與先哲之意不合¶余
<pb:KR4d0569_WYG_027-25a>
因竊舉大要以補成氏之未備知醫君子或有所¶取也
脉經十卷乃西晉太醫令王叔和本諸内經素¶問九靈
及扁鵲仲景元化之説裒次而成實醫門之¶龜鏡診切
之指的自與近代倣託鈐訣者不同歴歲¶既深傳授不
一各秘所藏互有得失至宋秘閣林億¶等始考証謬妄
頗加改易意其新譔四時經之類皆¶林氏所增入陳孔
碩何大任毛叔王宗卿輩皆嘗審<md:KR4d0569_SBCK_027-15b>¶訂刋傳今不多見近
人謝堅白以其所藏舊本刻於¶豫章傳者始廣余嘗摭
<pb:KR4d0569_WYG_027-25b>
其精語并引内經之辭作診¶切樞要二卷非敢翦其冗
複間亦補其缺漏且附私¶説各條之下以與同志研究
耳脉訣一卷乃六朝髙¶陽生所譔託以叔和之名謬立
七表八裏九道之目¶以惑學者通真子劉元賔為之註
且續歌括附其後¶辭既鄙俚意亦滋晦今代王光國刪
其舊辭而益以¶新語既不出其畦逕安能得乎本原餘
如清溪徐裔¶甄權李上交輩皆自譔著凡十餘家亦每
蹈襲前説¶在叔和之所不取讀者止記入式歌以馴至
<pb:KR4d0569_WYG_027-26a>
乎脉經¶可也病源論五十卷乃隋大業太醫博士巢元
方等¶奉敕譔集原諸病候而附以養生導引諸法裒成
一¶家之書醇疵相混葢可見矣宋之監署乃用為課試¶
元復循襲列醫門之七經然附㑹雜揉非復當時之<md:KR4d0569_SBCK_027-16a>¶舊
具眼者當自見之吳景賢亦作病源一書近代不¶傳太
始天元玉冊元誥十卷不知何人所作歴漢至¶唐諸藝
文志俱不載錄其文自與内經不類非戰國¶時書其間
有天真皇人昔書其文若道正無為先天¶有之太易無
<pb:KR4d0569_WYG_027-26b>
名先於道生等語皆老氏遺意意必老¶氏之徒所著大
要推原五運六氣上下臨御主客勝¶復政化淫正及三
元九宮太乙司政之類殊為詳明¶深足以羽翼内經六
微㫖五常政等篇太元君扁鵲¶為之註猶郭象之於南
華非新學之所易曉觀其經¶註一律似出一人之手謂
扁鵲為黄帝時人則其書¶不古謂扁鵲為秦越人則傳
中無太𤣥君之號醫門¶傚託率多類此𤣥珠密語十卷
乃啟𤣥子所述其自¶序謂得遇𤣥珠子而師事之與我
<pb:KR4d0569_WYG_027-27a>
啟䝉故自號啟𤣥¶子葢啟問於𤣥珠也目曰𤣥珠密語
乃𤣥珠子密而<md:KR4d0569_SBCK_027-16b>¶口授之言也及考王氏素問序乃云辭
理秘密難粗¶論述者别譔𤣥珠以陳其道二序政自相
戾意者𤣥¶珠之名取諸蒙莊子所謂黄帝遺𤣥珠使罔
象得之¶之語則師事𤣥珠子而號啟𤣥者皆妄也宋髙
保衡¶等校正内經乃云詳王氏𤣥珠世無傳者今之𤣥
珠¶乃後人附託之文耳雖非王氏之書亦於素問十九¶
卷二十四卷頗有發明余嘗合素問觀之而密語所¶述
<pb:KR4d0569_WYG_027-27b>
乃六氣之説與髙氏所指諸卷全不侔疑必刋傳¶者所
誤也原其所從葢攟摭内經六微㫖及至真要¶等五篇
洎天元玉冊要言而附㑹雜説其諸紀運休¶祥之應未
必可徵實偽書也茍啟元别譔果見於世¶又豈止述氣
運一端而已覽者取其長而去其短可¶也中藏經八卷
少室山鄧處中云華先生佗游公宜¶山古洞值二老人
授以療病之法得石牀上書一函<md:KR4d0569_SBCK_027-17a>¶用以施試甚驗余乃
先生外孫因弔先生寢室夢有¶所授獲是經於石函中
<pb:KR4d0569_WYG_027-28a>
其託為荒誕如此竟不考傳¶獄吏焚書之實其偽不攻
自破按唐志有吳普集華¶氏藥方别無中藏之名普其
弟子宜有所集竊意諸¶論非普輩不能作鄧氏特附别
方而更今名耳葢其¶方有用太平錢并山藥者葢太平
乃宋熙陵初年號¶薯蕷以避厚陵偏諱而始名山藥其
餘可以類推然¶脉要及察聲色形證等説必出元化遺
意覽者細為¶審諦當自知之聖濟經十卷宋徽宗所作
大要祖述¶内素而引援六經旁及老氏之言以闡軒岐
<pb:KR4d0569_WYG_027-28b>
遺㫖政¶和間班是經於兩學辟雍生吳禔為之解義若
逹道¶正紀等篇皆足以禆益治道啟廸衆工餘如孕元
立¶本制字命物二三章釋諸字義失於穿鑿良由不考¶
六書之過瑕瑜具存固無害於美玉也其論諸醫有<md:KR4d0569_SBCK_027-17b>¶曰
扁鵲醫如秦鑑燭物妍蚩不隠又如弈秋遇敵著¶著可
法觀者不能測其神機倉公醫如輪扁斲輪得¶心應手
自不能以巧思語人張長沙如湯武之師無¶非王道其
攻守竒正不以敵之大小皆可制勝華元¶化醫如庖丁
<pb:KR4d0569_WYG_027-29a>
解牛揮刀而肯綮無礙其造詣自當有¶神雖欲師之而
不可得孫思邈醫如康成註書詳於¶制度訓誥其自得
之妙未易以示人味其膏腴可以¶無飢矣龎安常醫能
啟扁鵲之所秘法元化之可法¶使天假其年其所就當
不在古人下錢仲陽醫如李¶靖用兵度越縱舎卒與法
㑹其始以顱䪿方著名於¶時葢猶扁鵲之因時所重而
為之變爾陳無擇醫如¶老吏斷桉深於鞫讞未免移情
就法自當其任則有¶餘使之代治則繁劇許叔微醫如
<pb:KR4d0569_WYG_027-29b>
顧愷寫神神氣有¶餘特不出形似之外可模而不可及
張易水醫如濂<md:KR4d0569_SBCK_027-18a>¶溪之圗太極分陰分陽而包括理氣其
要以古方新¶病自為家法或者失察剛欲指圗為極則
近乎畫蛇¶添足矣劉河間醫如槖駞種樹所在全活但
假冰雪¶以為春利於松栢而不利於蒲栁張子和醫如
老將¶對敵或陳兵背水或濟河焚舟置之死地而後生
不¶善效之非潰則北矣其六門三法葢長沙之緒餘也¶
李東垣醫如獅弦新縆一鼔而竽籟並熄膠柱和之¶七
<pb:KR4d0569_WYG_027-30a>
均由是而不諧矣無他希聲之妙非開指所能知¶也嚴
子禮醫如歐陽詢寫字善守法度而不尚飄逸¶學者易
於摹倣終乏漢晉風度張公度醫專法仲景¶如簡齋賦
詩每有少陵氣韻王德膚醫如虞人張羅¶廣絡原野而
脱兎殊多詭遇獲禽無足算者翁之學¶問該博非獨醫
門為然他如經史傳記諸子雜家以¶及天文地志厯算
兵刑食貨卜筮釋老之書亦靡不<md:KR4d0569_SBCK_027-18b>¶精求熟玩故其見之
言語文字皆有考據可徵不為¶浮葩以炫世至於為詩
<pb:KR4d0569_WYG_027-30b>
尤雄健蒼古有古作者之遺¶風嘗以晦迹丘園薦為台
州仙居縣儒學教諭後調¶臨海及陞本郡教授俱不上
善著書有内經或問靈¶樞經脉箋五色診竒䀭切脉樞
要運氣圖説養生雜¶言脉緒脉系圖難經附説四時爕
理方長沙論傷寒¶十釋運氣常變釋松風齋雜著稾各
若干卷傳學者¶為人恭勤詳緩與人交款款常若不自
足狀貌不踰¶中人語言如不出諸口卒然遇之不知其
學之富也¶年老無子而有女四人生女不生男人以太
<pb:KR4d0569_WYG_027-31a>
倉公方之¶
論曰自古有疾醫叅之以九藏九竅之變通之以五¶味
五穀之資五色五氣五聲以視其生死五毒五藥¶以攻
其疾疢其為術博矣故非聰明治逹知夫天地¶神祇之
次明乎性命吉凶之數處虚實之分定逆順<md:KR4d0569_SBCK_027-19a>¶之節以與
神聖為徒者未易以臻此若滄洲翁豈近¶是乎翁之為
醫一遵古昔神聖之格言而且博考載¶籍參取化原著
之於方冊余論次翁事頗采其意云¶使翁自拔醫術之
<pb:KR4d0569_WYG_027-31b>
中一意儒學著書以埀世可謂稽¶古之士矣¶
　　　袁廷玉傳¶
袁廷玉名珙以字行其先南昌人也五世祖子誠仕¶宋
知臨安府以事至鄞遂留家焉父寧老元翰林檢¶閲博
學善文廷玉幼襲其學於書多所觀覽迨壯益¶爽秀嘗
遊東海補怛洛伽山僧有别古崖者善相見¶而竒之謂
其眼光如電法當以術顯因紿令仰視赤¶日待兩目盡
眩潛布黑赤豆於暗處俾辨之又夜懸¶五彩絨線窗紙
<pb:KR4d0569_WYG_027-32a>
外使映月光别其色所試已皆中然¶後悉以相家之術
授焉且曰子後當出我右慎勿妄<md:KR4d0569_SBCK_027-19b>¶泄也其法俟夜将二
鼔或五鼓罷燃兩炬坐對占者¶數以其炬左右視形状
氣色既得苐參以所生年月¶而吉凶之徵有若節契然
在西浙與憲史陳泰項昕¶沈博鄭文祖遊謂泰曰君神
庭金櫃有黑氣日中當¶黜謂昕地角有魚鱗文不三日
家将火謂博中部赤¶白氣貫㸃㸃如梅花三月之内有
父服謂文祖印堂¶山根紅氣見夏秋當赴辟辟必南地
<pb:KR4d0569_WYG_027-32b>
泰於其日午漏¶上都沁布哈僉事糾退之昕次日所居
屋災博以父¶憂去果三閲月文祖為福建帥府史亦如
期憲副李¶志憲僉都沁布哈富珠哩育布延達實史銓
有所問¶廷玉荅曰李公蘭臺色慘将旬日死都公天庭
色紅¶四十九日遷官南方富公口有赤光而青黑乗之
三¶百日内不祿布公陰位微紅主禄位然不宜動動則¶
凶矣史公禄庫權凖赤黑氣如雲行兼之法令有白<md:KR4d0569_SBCK_027-20a>¶氣
三七日解凶官李以次年正月卒都除福建憲僉¶湖南
<pb:KR4d0569_WYG_027-33a>
路監郡南臺經歴三仕皆南地富至期以䘮赴¶布復職
後寄死野人家史以言不行去在鄞南臺大¶夫布哈特
穆爾公由閩海道鄞見廷玉廷玉曰公神¶氣嚴肅舉動
風生大貴驗也但印堂司空有赤氣到¶官一百十四日
當奪印然守正秉忠名垂後世願自¶勉普署臺事於越
果為張太尉逼取印綬抗節而薨¶見江西憲副程徐曰
君帝座上黄紫氣見千日内有¶二美除但冷笑無情非
忠節相也徐於二年後拜兵¶部侍郎陞尚書後歸欵為
<pb:KR4d0569_WYG_027-33b>
吏部侍郎劉仁本張啟源¶鄭文寳邱楠請占廷玉視仁
本清中之濁視啟源濁¶中之清視文寳視楠九州光澤
精神澄徹曰公等不¶十年官二品但晚節皆得譴吾且
見之其後俱授樞¶密分院副使改物後啟源文寳就戮
仁本死獄中楠<md:KR4d0569_SBCK_027-20b>¶亦責貶啟源在分院時廷玉曰公山根
赤色浮見二¶日内當有火厄次夕啟源家燬質明又曰
火氣猶未¶退啟源猥曰我家已一夕盡尚何火耶俄而
莊所亦¶告焚南臺中丞伊埒布哈公治書胡公均兵部
<pb:KR4d0569_WYG_027-34a>
郎中¶掲公汯將赴北會於上虞廷玉曰伊埒公膚似凝脂
目¶如㸃漆聰睿而文官二品今秋有中臺之命然不宜¶
徃徃則不祥公問為何廷玉曰面有紫赤氣如玉印¶紋
玉印除拜象也然紫赤火色豈宜徃水位胡公鼻¶梁聳
得隂貴助司空揚州分野紅氣潤澤六八日内¶除南方
臺職揭公骨氣巉巖舉動端慤館閣器也但¶神庭金櫃
黑氣如弓此去大不利縱有美擢而到任¶難矣伊埒泛海
而北果為倭冦所害妻妾皆被虜胡拜¶侍御史開臺於
<pb:KR4d0569_WYG_027-34b>
閩揭與倭㓂之難脱身赴北授秘書¶少監未任而國事
去廷玉回鄞見方國瑛曰公神氣<md:KR4d0569_SBCK_027-21a>¶不常舉動急速性靈
而氣暴當以武處官十年至一¶品乃見其從子明鞏明
敏曰明鞏眼長而眉太重額¶廣而目角不瑩非䘮父官
不顯也明敏邊地赤氣如¶刀劍紋二九日内因父功進
爵可二品國瑛官江浙¶分省後至平章政事明鞏父死
於兵對品襲爵至分¶省左丞明敏從父克太倉有功拜
分省參政張彦珪¶曾説葉堅見曰張君且貴法曰肉滑
<pb:KR4d0569_WYG_027-35a>
筋藏骨更清早¶年名位達天庭況凖頭權印黄紫氣如
圓珠百五日¶内當有二除到官必五馬職也然不可言
善終曾君¶魚尾笏紋朝耳耳無輪廓他日死将無歸官
亦不過¶五品且毛髮乾枯眼光觀地主身死而禍起葉
君首¶尾不欺權衡職也然氣色青浮主七七日内恐懼
成¶疾張以公事朝京授樞密副使兼台州路總管兵出¶
髠而遁卒追殺之曾為理官死兵發其尸以戮葉為<md:KR4d0569_SBCK_027-21b>¶左
司郎中得驚而病風陶凱張順祖楊天顯往見問¶之廷
<pb:KR4d0569_WYG_027-35b>
玉曰凱五岳朝揖而氣色未開五星分明而光¶澤未現
宜藏器待時不十年以文進為異代臣子官¶二品顯名
其在荆揚間耶順祖面如洗而中凖黑蘭¶臺慘福去禍
來非夀兆也天顯色青身小語言清亮¶亦主其文進且
邊地有氣如雲行月出交夏四七日¶逺動得吉凱當内
附之初為禮部尚書湖廣叅政順¶祖次年病死天顯受
差赴北為省都事趙宜訥陳麟¶求鑒廷玉曰趙君色溫
而黄氣和而悦當膺憲臺薦¶官五品但騰蛇氣居火星
<pb:KR4d0569_WYG_027-36a>
内過三年方蒞事陳君正¶面外青内黄憂中有喜況青
龍氣在天庭若祥雲瑞¶氣横貫秋月進官累累可四品
然終不到職趙後三¶年赴僉都元帥任陳擢戸部主事
改瑞安知州陞秘¶書監丞俱不克赴謝理洪珏胡熊黄
有猷請於廷玉<md:KR4d0569_SBCK_027-22a>¶荅曰謝君五岳峻四水相朝官可至理
問然朱雀氣¶居印堂當貴人見怒罷職所幸司空黄光
明潤來年¶五月必復任洪君面方如田富貴相也但妻
位氣青¶主損兩配生平多心術長子必見刺貶胡熊氣
<pb:KR4d0569_WYG_027-36b>
固清¶瑩然貴而未實惟喜明堂兩㸃如紅豆端陽後可
實¶授也黄君中正廣而印堂清地角豐而人中斜既富¶
且貴但不久耳謝果以方丞相怒被黜後二年除省¶理
問次年五月到官洪後有田五十頃官至省員外¶兼理
問一妻死其一出也長子刺屯逺地胡於後五¶月實授
省都事黄後有田七十頃為省理問許方蒋¶杰黄益謙
皆廷玉密友廷玉嘗語方神氣澄澈學堂¶氣全後必以
文顯一萬日内官至三品然宜早進日¶下白氣散年夀
<pb:KR4d0569_WYG_027-37a>
上一年之間弟将溺死又左右魚尾¶氣動湏急成昏否
則遲一千日葢内外三陽雲行紋<md:KR4d0569_SBCK_027-22b>¶見必大服動也杰有
剛毅汪洋之氣亦主以文顯十¶年内官四品但眼尾山
根氣滯其娶當遲益謙氣有¶餘而形不足後當處冗職
而富難久也方後二月次¶弟過桃花渡果溺水死姻将
成果以父䘮止後果為¶南昌知府三年再任還鄞迎其
母廷玉曰公兩臉桃¶花氣見兼之魚尾赤氣貫入太陽
法曰遊魂無宅死¶将臨焉母不可往次女且亡涉秋必
<pb:KR4d0569_WYG_027-37b>
皆應也因諫其¶母得不往八月以疾卒於家又一月次
女死南昌而¶自身死金陵獄杰為刑部主事姻尚未成
益謙為司¶税官而家日落其術之精類如此廷玉嘗言
吾每占¶人吉凶即知其心之善惡心善必吉其不善者
反是¶以故占得其吉則喜茍凶則怒輒念之為之反覆
化¶導期轉禍以為福人不畏義理而畏禍患廷玉之言¶
格心改行者至衆廷玉豪放曠達重義輕利與人言相<md:KR4d0569_SBCK_027-23a>¶未嘗及於私家徒四壁處之晏若然介直無阿人有求
<pb:KR4d0569_WYG_027-38a>
占者某忠某詐輒憑占繇以斷不少廻護或以是咎之¶
論曰占人形狀氣色以定其吉凶葢自古記之矣荀¶卿
著書乃列非相篇以拒之豈不以其相形而不論¶心哉
廷玉之於是術必以形狀氣色本之於其心心¶有善惡
則見於外者亦從而異焉於是吉凶之徵應¶矣嗚呼若
廷玉者其可盡拒之耶姑布子卿之後善¶相者衆矣然
必以袁天剛為稱首廷玉豈其苗裔也耶¶
　
<pb:KR4d0569_WYG_027-38b>
　
　
　
　
　
　
　
　九靈山房集巻二十七<md:KR4d0569_SBCK_027-23b>¶<md:KR4d0569_SBCK_028-1a>¶
<pb:KR4d0569_WYG_028-1a>
欽定四庫全書
　九靈山房集巻二十八¶　　　元　戴良　撰
　　越遊稾第五
　　記
