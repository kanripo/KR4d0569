# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:18.769691
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB04n0145-023九靈山房集-卷第二十三.
<pb:KR4d0569_SBCK_023-1a>¶
九靈山房集卷之二十三¶
　　鄞㳺藁　男戴禮叔儀𩔖編¶
　　　墓誌銘　從孫侗伯&KR0004;同編¶
　　　　王先生墓誌銘(并序)¶
王先生諱士毅字子英其先秀州人宋天聖間始迁¶
紹興之餘姚累世讀書為行為士大夫家渡江以来¶
官王宫及太學者相望曽大父諱獻臣大父諱奎父¶
諱賚皆蓄徳不仕而獻臣有文藁行于時先生天質¶
秀敏自㓜出㳺學輙與凡子殊長益挺然欲以才諝¶
自見稍試芦花塲典史既而不樂為即拂衣棄去向¶
南山而卧扵是縦學無不&KR0026;為詞章務出扵已不肯¶
襲陳蹈故以随人之後聞戇菴黄公講道慈溪之杜¶
洲遂徃&KR0025;之益知道徳性命之奥自是學愈粹而行¶
愈髙&KR0096;貴人有欲強起為禄仕者先生確乎不少動¶
<pb:KR4d0569_SBCK_023-1b>¶
𨼆居鄊之上林環堵蕭然充&KR0002;自得雖簟瓢屢空妻¶
子清坐相㸔亦未嘗有憂色鄊之人咸徘&KR0422;頋慕凛¶
然異其為人以之革心易貌者至衆鄰有栲峯岑君¶
先生友也素以氣莭相髙毎當月夕風晨必為之握¶
手欽欷行㳺湖山間或臨流飲酒或登髙賦詩有夐¶
塵之思焉先生晚益嗜酒與𫠦過逢&KR0744;飲竟日夕不¶
厭家以匱乏告則𥬇曰我道固尔也平居好誦陶靖¶
莭詩愛其風致絶人有陶潜千載友相望老東臯之¶
句而自署其號曰東臯䖏士云娶晏氏宋元獻公之¶
七世孫生子男三曰在曰珪曰坦在有學女一嫁為¶
士人妻先生以至正丙申九月十五日䘚年七十二¶
䘚之年某月日𦵏于梅川鄊石人里先塋之次予東¶
㳺海上在来徴墓銘為閱状而歎曰詩云衡門之下¶
可以棲遲國朝之盛也文武並用人才軰出可謂野¶
<pb:KR4d0569_SBCK_023-2a>¶
無遺賢矣猶有𨼆䖏衡門如王先生者乎乃為其銘¶
曰¶
辤必已出陋剽賊也學根道要愧葩飾也化冾乎鄊¶
閭行之積也舉世溷溷獨予激也之死不易心有𨼆¶
徳也刻銘墓門徒者趨而車者軾也¶
　　　　元中順大夫秘書&KR0101;丞陳君墓誌銘并序¶
元有循吏曰陳君文昭而今亡矣其孤汝賢持烏本¶
良先生状来言扵予曰先人䘚且𦵏不肖嗣以&KR0010;之¶
不易未及徴銘扵當世立言君子凛乎先徳之日就¶
泯𣳚是懼惟夫子圖之乃退考其状及𫠦嘗知者序¶
列而銘諸君諱麟文昭字也其先閬人有諱堯叟者¶
與其弟堯佐堯咨俱遷相州堯叟之後為閩王參軍¶
記室子孫散居閩之福清後又自福清徙温遂占籍¶
焉曽大父傑大父楠皆𨼆居以終父珤泉州市舶司¶
<pb:KR4d0569_SBCK_023-2b>¶
吏目以君貴贈承事郎同知温州路瑞安州事母毛¶
氏贈冝人君天質警敏自㓜躬孝踐行屹然如成人¶
瑞安公有疾君侍湯藥不觧帶者十有四月迨革復¶
刲股和糜以進乃尋愈後&KR0162;舘君哀毀踰莭家有遺¶
資則&KR0662;取以與弟&KR0002;妹寸田尺宅無入已者以故貧¶
益甚晨昏不&KR0014;具饘粥然&KR0018;氣自振為司縣小史數¶
以直言&KR0936;上官或咎君君𥬇曰我志豈&KR0002;𫠦知耶¶
日&KR0025;南溪父相問已𫠦宜相者謂曰公當以經術進¶
髙科可芥拾也君聞之心喜遂一其志扵學時年巳¶
三十積數歳兩試江浙鄊闈不中因㽞呉教授呉中¶
子弟而户外之&KR0752;常滿至正甲午以易經貢春官廷¶
試對䇿百餘人君獨指斥時事無𫠦𨼆或疑其過直¶
君曰今天下多故使吾言得逹上聴雖得罪死無憾¶
也㑹掌文衡者亦欲甄㧞直言以厲其士氣遂寘君¶
<pb:KR4d0569_SBCK_023-3a>¶
乙科授承事郎慶元路慈溪縣尹自元任吏事吏毎¶
&KR0060;弄威柄弊乆難&KR0205;革君至求縣之寓公與士大夫¶
之賢者即其家問事父老来見亦時時語次尋繹鈎¶
其隂伏以相參考又放古為缿筒虚中而穴其上置¶
諸鄊校今民有𫠦欲言投書其中而削其主名由是¶
縣大小事無不周知吏大驚以君盡得其受取請求¶
状噤不敢出一語惟抱文書呈署而巳時属兵興郡¶
縣誅求急&KR0002;星火而上之賦下又徃徃扼扵豪右莫¶
克均齊君乃亟取其産而分計之苐以等級榜諸通¶
衢仍選士民開敏有才者二十餘人分任以事務使¶
均其𫠦出豪𨤲不敢有𫠦重䡖民之趍事者皆曰縣¶
大夫神人也環以相告&KR0010;貢春茶有司並縁為姦利¶
君計其常額以平價市之比舊十减九後遂以為法¶
縣之鳴鶴鄊有界唐在餘姚界霖雨至鄞江之水輙¶
<pb:KR4d0569_SBCK_023-3b>¶
衝潰唐唐潰而鳴鶴沼矣君乃去唐五尺許楗木籠¶
竹加土築之而甃以石使民&KR0010;&KR0010;無水患是鄊瀕大¶
海亭煮塩輸兩浙轉運司或&KR0059;鬻則杖而&KR0898;&KR0085;以徒¶
甚苦君言扵司聴民相貿易亭始便安之宋楊大𨼆¶
有道之士也墓在南山下為里人夷其封𣗳藝麻麥¶
其上君為正其塋域植碣表其墓淮冦䧟湖州𫠦在¶
繹騷&KR0244;有朝&KR0562;令郡縣團結義民以自守君曰教民¶
知𢧐古法也乃親閱丁壮教之擊射坐作得&KR0002;干人¶
用司馬法立隊伍分𨽻左右諸鄊日夜部勒無不精¶
練而且申以條教與衆為約置耳目手&KR0085;之人以公¶
其誅賞立三等九則之法以通其財用行之境中悚¶
然畏服有豪&KR0219;蘇姓葛姓者怙𫝑奪取民財陳姓亦¶
横恣無比則&KR0662;捕致諸獄瀕江南岸曰網灘惡少年¶
嘯聚徒黨為盗則𥆳士䘚&KR0108;擊磔屍江上鄞縣之夾¶
<pb:KR4d0569_SBCK_023-4a>¶
唐有𠟵賊傅舎者亦時出為近縣害則潜引壮士格¶
殺&KR0070;人因盡&KR0350;之斬以徇自是暴者消寃者平逺近¶
愚民無一犯法者君以古者黨正族師閭胥比長皆¶
輔成王化以教民今民有小事不&KR0014;至公庭則命鄊¶
正䖏决上下相維情不可𨼆䘚使鄊之大小偷皆自¶
首歸其物奪人婚姻田宅者皆&KR0269;實自新及有父子¶
兄弟夫妻婦姑之不相&KR0014;者亦莫不交責改行長老¶
以為自開國以来治慈溪者莫能及四方名人鉅公¶
聞君治化日行徃徃自逺来依君待皆得其&KR0172;心浙¶
東戴僉事按治四明適副閫帥者横甚至刼之兵且¶
欲執以逞戴窮蹙歸君君納而禮之帥亦直君不問¶
進士董朝宗病且死託之以後事君為殮𦵏仍率義¶
士助田三十畒扵是警報日聞䑓省亦欲𠋣君為重¶
&KR0096;陞浙東副元帥領慈溪縣事如故君以𫠦在州縣¶
<pb:KR4d0569_SBCK_023-4b>¶
多䧟𣳚方欲與民相保障以俟天下之㝎俄而方左¶
丞駐兵郡城單&KR0016;徃謁方忌君㽞之不遣或&KR0003;君潜¶
歸為自守計君不忍危其民即盡散其兵為農方以¶
君既𫝑失陳兵脅之君正色曰吾先朝廷不可以兩¶
虎闘故&KR0215;身以至殺我非男也方愧悟謝過然䘚置¶
君海上之岱山比行父老送之出境遣去不可皆泣¶
曰柰何舎父母乎君至岱山即着道士衣冠而舎其¶
宫治田葺園種牧以為食無纎毫芥蔕意後仍詒以¶
&KR0085;疾𠋣杖蹣&KR1552;出迎客方使人覘之益不疑君以海¶
鄊僻陋為興岱山書院嚴師弟子之職暇日復與其¶
里人聚石為䑓陳簠簋爵斚盛升降揖譲如鄊飲酒¶
禮父老見而榮之争令子弟為學變其習俗且名其¶
䑓曰陳公&KR0279;乆之益親信君事有不平俟君一言而¶
觧頑民亦知敬惮諸山酋長掠財物于外輙戒其衆¶
<pb:KR4d0569_SBCK_023-5a>¶
曰勿登此山有陳公在也巳而朝廷起君户部主事¶
佐尚書貢師㤗徃理福建塩賦尋改温州路瑞安知¶
州君度不&KR0014;行俱以疾辤丞相河南王緫戎太原承¶
制授君中順大夫秘書&KR0101;丞亦不赴君㽞海上十載¶
移郡城又三載而版圖内附扵是南㳺閩中未㡬竟¶
䘚閩之寓舎越數月汝賢扶柩歸温卜𦵏永嘉縣赤¶
唐原先塋之次君生扵皇慶壬子九月十七日䘚扵¶
洪武戊申九月二十日次年十二月乙酉𦵏之日也¶
配毛氏封宜人子男四人長曰汝明早世次曰汝賢¶
即請銘者曰汝翼㓜夭曰汝弼女二人長&KR0244;同郡項¶
恕次在室孫男三慶童鄮童善童孫女一君愽學彊¶
記扵書多𫠦考論而&KR0057;粹扵易平居貞直寛恕淡然¶
無𫠦嗜好衣布衣如錦繍㗖糲食如梁&KR0079;不求𤰅扵¶
妻孥不致嗔扵臧𫉬不忍劳其下室無&KR0078;侍庫無㽞¶
<pb:KR4d0569_SBCK_023-5b>¶
資父有飬子為君兄既沒蓄其子知己子䡖財重義¶
徳冾扵戚䟽其在官剛毅&KR0108;發而有為不阿上官不¶
承風&KR0562;而虚心下問謙謙&KR0014;受盡言與人交䔍扵故¶
舊然性公直凛焉不可干以&KR0059;故其生也見者無不¶
愛敬死之日聞者莫不哀焉海内兵起生民𡍼炭元¶
之守令扵是為難君與紹興路録事司逹魯花赤邁¶
里古思餘姚州同知秃堅皆練民為兵守要害以禦¶
暴立保障以生聚境内之民頼之以休息然彼二人¶
區區不量輕重搆怨強臣刑戮不旋踵君獨善䖏&KR0096;¶
姦免禍亂世生有荣名死有遺愛庶㡬㢤古循吏之¶
遺風矣銘曰¶
元季世兵四猘有令如君民乃愒曳儒&KR0322;提将符姦¶
䆒劻勷伏以逋彼嶪嶪此帖帖坐堂弹琴仁化冾名¶
之馳忌之歸海酋擅命矰弋機才不及究而老吁其¶
<pb:KR4d0569_SBCK_023-6a>¶
悲¶
　　　　真逸䖏士夏君墓誌銘¶
四明夏璜将𦵏其父䖏士君前事之月以凶服蹐予¶
𫠦舘匄文其冢上之石且曰吾先世居郡東鄞江上¶
單宗弱㣧㡬不能家吾父蚤&KR0010;即慨然思&KR0108;嘗語人¶
曰吾世浸衰吾不&KR0014;服勤自立不名為人乃度㝎川¶
之白砂舟車輻輳可以治生植資遺因挟其仲及季¶
俱徃心經意緯勾檢胸贏不數年間遂甲諸室扵是¶
即𫠦寓為廬舎以迎吾祖徙家焉于時兄弟八人方¶
散䖏兩縣間吾父不忍骨&KR0079;之分異乃益大其居宇¶
為聚族計而伯氏首挈妻子以至同室而居同㸑而¶
食盖雍雍如也吾父善䖏倫理而孝友本乎天性苟¶
父母之𫠦愛雖己甚惡必致之父母之𫠦惡雖已甚¶
愛必逺之起䖏云為不以已一扵父母而巳事其兄¶
<pb:KR4d0569_SBCK_023-6b>¶
如事父閫以外其行不敢有出焉事兄之妻如事母¶
閫以内其事不敢有&KR0825;焉以愛已之心愛諸弟以字¶
已子之心字兄弟之子女弟適人而早寡有子方稚¶
則悉取之来撫之終其世其扵鄉黨州閭有無通之¶
休戚共之而飯飢&KR0237;寒藥病槥死䘚有常度由是譽¶
聞日著諸公貴人&KR0070;欵門問勞頋不可強之仕郎薦¶
集賢院聞而嘉之為錫其號曰真逸䖏士云生扵至¶
大&KR0605;亥十一月八日以至正乙巳二月二十日終于¶
家𦵏鄞縣十都徐嶴之原吾母包氏生子男二人長¶
曰璜即吾曰璇其弟也女三人適李進李順徳其一¶
未行孫男復謙孫女尚㓜予曰世之大夫士恒喜譽¶
貧而詆富嗚呼冨豈可詆也㢤書曰既冨方穀又曰¶
資冨&KR0014;訓則冨者固𫠦以為善之資也而豈可詆也¶
㢤今䖏士既&KR0014;資冨以為善而其二子又方知崇父¶
<pb:KR4d0569_SBCK_023-7a>¶
徳匄文以圖長存可銘也巳䖏士諱榮顯字仲和祖¶
諱祖貴父諱文華妣陳氏銘曰¶
古有經界井地以均家旣有飬亦富于鄰後世法壊¶
&KR0313;歉日分不䖏乎㤗&KR0154;濟夫屯故䖏士&KR0779;利而骨&KR0079;¶
&KR0170;其義閭里厄貧而䖏士施其仁吁嗟乎後之人尚¶
勿踐其穴與墳¶
　　　　元故冲玄䖏士羅君墓誌銘¶
至正癸&KR0407;十一月&KR0605;丑冲玄䖏士四明羅君䘚年八¶
十後二年十一月丙午葬于鄊之鳴鶴山既𦵏其子¶
康乞余銘其墓余以不敏譲而康之請益力曰無銘¶
是無諸孤也乃為退考中書左丞危公素𫠦為旌門¶
記及御史中丞月魯不花公翰林承&KR0562;張公翥翰林¶
學士張公以寜秘書少&KR0101;掲公汯𫠦為詩&KR0002;序采掇¶
其世次行事而銘之䖏士諱世華字明逺集賢院檄¶
<pb:KR4d0569_SBCK_023-7b>¶
爲冲玄䖏士其姓羅氏羅盖世有衣冠歴漢魏晉宋¶
仕者不絶唐之季年有爲鎮海軍莭度掌書記者曰¶
𨼆以文章莭行爲世曰士𨼆盖虎林人其子鎮東莭¶
度推官曰塞翁攝四明之慈溪今始徙家焉塞翁之¶
後曰明復曰謙嘗中宋嘉禧四年淳祐六年進士苐¶
扵䖏士爲髙曽祖有曰綱者家饒扵財樂善好施與¶
鄊&KR0022;敬愛之&KR0091;爲衣錦居士䖏士之大父也曰善卿¶
者恭儉朴茂而敬宗睦族理家恤鄰具有莭法䖏士¶
父也善郷有子五人長即䖏士次曰世英曰弘恵曰¶
天錫曰世昌皆以髙年聚居扁𫠦居堂曰春風深衣¶
幅巾蒼顔白髮望之如列仙浙東部使者以五人之¶
夀上其事于　朝請旌異之而復其徭役亦既報下¶
如章而鄊之好事者復用洛社故事繪以爲圖&KR0025;子¶
温州路照磨間携至輦轂之下一時公卿大夫咸賦¶
<pb:KR4d0569_SBCK_023-8a>¶
詩題詠𫝊&KR0026;中外嗚呼盛矣䖏士體貌魁&KR0646;&KR0161;髯秀¶
整而孝友之性本乎天質事先府君謹甚凢其志之¶
𫠦欲爲必順而服行之無𫠦勉強即不欲者不使纎¶
芥置諸心然内而家事外而公役侍側無虚口先府¶
君年考益髙而&KR0014;以禮自䖏爲時善士晨昏之助爲¶
多其後䘚且𦵏䖏士結廬墓左且穿旁穴以待他日¶
&KR0025;𦵏焉曰古有廬墓之禮吾不忍以死生異也其待¶
諸弟&KR0057;極和孺之情事有難䖏一以身任而不使之¶
知母夫人死時季弟方晬䖏士扶持保抱至于成人¶
及接諸子姪未嘗有疾言&KR0205;色或不可其意則引咎¶
自歸期扵感化子孫五十餘人至今無一人酗酒爲¶
不律事家教使然也至扵遇姻族䖏黨里亦皆盡其¶
恩意飢饋之粟寒遺之衣&KR0010;以爲常鄊有獄訟有司¶
𫠦不&KR0014;决者䖏士片言拆之即刄迎縷解恱服而去¶
<pb:KR4d0569_SBCK_023-8b>¶
里多鹵丁&KR1686;户或窘乏不支䖏士輙資以巳力公&KR0059;¶
頼焉平居謙恭信厚寛而有容雖臨大事遇急務亦¶
儼然自&KR0002;不少有動于中其徳量邁世標望絶人士¶
大夫毎&KR0091;舉以厲其士俗至䘚之日聞者莫不哭泣¶
相弔曰世豈復有斯人㢤娶同邑朱氏先䘚&KR0071;童氏¶
俱有婦道子男六人長曰&KR0073;次曰芳曰益曰恒曰&KR0212;¶
其一即請銘者女三人長適㝎海陳均和次適鳴鶴¶
塲司令同里方景良季早世&KR0073;長女朱𫠦出&KR0212;庶出¶
餘皆童氏生也孫男十三人孫女九人曽孫男三人¶
余頃北㳺京師徃還東海上求䖏士之廬謁焉而䖏¶
士之死乆矣然見䖏士諸弟及其子姓&KR0002;干人皆恂¶
恂雅飭恭謹有禮而仲子益&KR0057;紹徳踐行綽有父風¶
嗚呼&KR0002;䖏士可謂化行扵家以道始終者矣銘曰¶
東海之濵是生俊人髙冠岌岌傴以身有徳有年有¶
<pb:KR4d0569_SBCK_023-9a>¶
子有孫有弟合食義且仁乃降旌書爛其盈門&KR0847;聲¶
孔播行亦尊一朝死矣日逺而湮我作銘詩永其聞¶
　　　　元贈亞中大夫台州路緫管追封延陵郡¶
　　　　　　侯呉君墓誌銘¶
&KR0010;至正乙巳余由海道抵京師問舟于四明始入國¶
士有呉瑛者執雉請見出當世名公卿𫠦為文一編¶
志其家之五世同居事甚&KR0662;予得而讀之固以知其¶
世徳之深厚矣後一年杭海南還復舎瑛旁近地而¶
瑛以先府君墓銘請復閱家乗行牒益知其教忠之¶
報不可重誣也呉氏世為桐廬人後遷明之鄞縣有¶
諱升者登宋大&KR0026;三年進士第累贈中大夫生子五¶
人俱以科苐𩔰其季秉信官至中書舎人兼給事中¶
吏部侍郎逮事徽廟歴髙孝二朝自是子孫世其禄¶
百有餘年衣冠相𫝊為鄞著姓至諱澄者始自鄞徙¶
<pb:KR4d0569_SBCK_023-9b>¶
㝎海府君之大父也澄生大尭是為府君父大堯無¶
子以方氏子入為後是名来朋即府君也呉入國朝¶
無仕者後以府君仲子璋貴贈大堯朝列大夫同知¶
温州路事&KR0016;都尉追封延陵郡伯府君亞中大夫台¶
州路緫管輕車都尉追封延陵郡侯府君字友文自¶
㓜禀性㳟謹而孝弟之行不勗而成事温州府君無¶
違志遇親舊接黨里周而有恩姻族之孤寡以田給¶
之里役之煩优以財助之綱維其急難而剖析其是¶
非一鄊之内不懼扵有司而懼府君之一言年㡬五¶
十遂韜光飬晦不復有志扵當時卜鄞縣桃源之&KR0235;¶
栖山以居日&KR0025;逸人逹士盤旋山水間窮深極宻&KR0002;¶
将終身焉扵是有子三人俱有仕資一日命之曰吾¶
其老矣尓三子者冝及時自厲出為國家致分寸力¶
而父不&KR0085;效也璋乃奉命北㳺　帝都起家廵防百¶
<pb:KR4d0569_SBCK_023-10a>¶
户𥆳運中原䧟紅巾中&KR0936;莭弗屈四載朝議嘉之擢¶
海道運粮千户其後海運有功　制陞海道都&KR0519;運¶
萬户𬗋衣金符隮秩三品而䘏典荐&KR0013;光昭二代嗚¶
呼此可見其教忠之報矣府君生扵元貞元年二月¶
七日䘚扵至正十七年四月九日踰月𦵏鳯栖山下¶
娶同郡張氏有婦徳先七年䘚追封延陵郡夫人&KR0071;¶
孫氏亦封延陵郡夫人子男長曰珪平江路呉縣主¶
簿次即璋㓜即請銘者台州路天台縣尉嘗&KR0025;縉紳¶
諸老㳺有學行女嫁邑人鄭信皆張夫人出也孫男¶
六懋和懋功懋徳懋信懋中懋昭銘曰¶
生不禄食死有侯封天雖嗇乎其始而扵其終也豐¶
矣¶
　　　　元故䖏士唐君墓誌銘并序¶
䖏士唐君既䘚之二十有八年其孤賔元謁予錢唐¶
<pb:KR4d0569_SBCK_023-10b>¶
寓舎乞文以掲諸墓且曰先君之棄代也賔元方在¶
髫㓜孩甚駭莫省𫠦圖後逮事諸父始聞&KR0091;述其遺¶
行以教盖七&KR0010;就學操觚櫝如素習而秉志不凢動¶
異群兒大父愛之甚毎撫其背曰噫我祖父以簮纓¶
遺胄而濟其徳羙頋幽而不&KR0045;異日亢吾宗者不無¶
望扵是子也伯祖知州府君殊斳許可毎見即竒之¶
曰唐氏世㣧在此而巳既長益耽扵學有進取長才¶
父乃命之㳺京師挟竒䇿以干諸公貴人時以母體¶
乆羸不欲行迫之乃浮海而北渡黒水洋至登莱界¶
天忽反風舟南漂三晝夜夢𥧌中如見母遘病有忍¶
死待兒之語驚起覔𫠦在則舟行巳近家即登岸馳¶
視之而母果病&KR0068;遂泣禱上下神祗得尋愈天相孝¶
道彰彰如是也又嘗侍母氏有聞如諸父之謂且具¶
教曰汝父自海上歸益無意仕進獨脩其政家庭間¶
<pb:KR4d0569_SBCK_023-11a>¶
其事父母愿而和敬而順毎遇盛怒必下氣低顔微¶
言以悟之兾得其&KR0172;心乃巳其待兄弟温恭友悌雍¶
睦恵諧五服之中雖或分門以䖏割户以居而必親¶
必愛不翅&KR0002;同堂其在閨門媟慢之氣不形忿&KR1264;之¶
色不兆為夫婦十有餘年賔而禮之&KR0002;嚴君焉又泣¶
謂曰汝父行不&KR0018;扵神明徳不愧扵士𩔖而竟止扵¶
是豈食其報者在汝後人耶吾自汝父死毎鬻簮珥¶
質裳衣延師以教汝使汝兄弟不失身賤夫奴𨽻之¶
為者知汝父之有子也及汝之子長吾復𥆳汝教之¶
如吾之教汝者如汝父之有孫也吾雖不能必汝等¶
之成立然&KR0014;必汝父之有後也汝冝知之賔元泣而¶
識諸心不敢忘惟我先君有徳有行而不肖孤不&KR0014;¶
以盡知𦍒而有聞扵諸父與母氏者又不得令辭以¶
登載綿歴&KR0010;年以至于今而猶強顔斯世者何如人¶
<pb:KR4d0569_SBCK_023-11b>¶
也先生言可垂後而志在恤孤其尚有以盖覆吾唐¶
氏也㢤敢固以請予謂賢者貴而仁者夀天之道也¶
䖏士君冝貴且夀而䘚虚其應天道之難明也嘻乎¶
甚耶遂悲而受其辤䖏士諱榮祖字景輝其先蜀人¶
與子西先生同譜系因仕徙汴六世祖百二居士復¶
自汴南徙即四明之㝎海家焉曽大父諱惟忠大父¶
諱霆之父諱茂宏娶姜氏有賢行寡居㡬三十載大¶
莭皎如颺于姻族生子男二人長即賔元次曰璲賔¶
元璲之未生也䖏士嘗抱㓜弟以為子命之曰珎三¶
人皆知讀書勵行有䖏士遺風女二人長&KR0244;姜賔和¶
次&KR0244;王子志孫男三人曰文與曰林曰太平孫女二¶
人俱在室生扵元貞丙申八月二十二日䘚扵元統¶
甲戌十月二十八日年止三十九墓在家西一里許¶
古唐村之原銘曰¶
<pb:KR4d0569_SBCK_023-12a>¶
豈才之劣而不𩔰榮豈行之愆而不乆生彼皆&KR0170;其¶
慶此獨厄扵命爾子爾孫其尚俟夫天之㝎耶¶
　　　　鄞沈明大墓誌銘(并序)¶
明大既䘚之明年其婿唐轅代致孤子源之言曰先¶
人生無聞扵時死宜得銘以𫝊而世之知先人者復¶
鮮先生愛轅以及源且重知先人則先人之緒言遺¶
行将先生是託惟哀而執筆焉予徃&KR0010;㳺東海主㝎¶
海尹汪君以敬時轅與源俱受業汪君之門而明大¶
未之識也其後明大延致汪君于家俾子&KR0002;婿以䘚¶
業予始因汪以徃謁明大明大為之刲羊釃酒縦飲¶
盤𨼆軒或擊𦈢而歌或拂衣而舞有恋恋相&KR0172;合之¶
情後二年汪君既𣳚予徃明大問訊焉而明大亦死¶
矣嗚呼其忍執筆而銘諸明大諱輝卿姓沈氏其先¶
呉興人有諱陵者呉越王時官四明遂家焉五世祖¶
<pb:KR4d0569_SBCK_023-12b>¶
清遐居士文彪以奥學峻行與楊文元公爲忘年交¶
嘗别築亭舘招文元&KR0688;道其中命子民獻壻劉厚南¶
執經座下更相問難而髙風逺韻萃子一門曽大父¶
𦬊鎮江府教大父槱孫父如翁皆䖏而不仕沈氏累¶
世冨饒至明大而家益落明大削衣貶食以度艱虞¶
儉設薄施以致充&KR0073;中年而降益大治園田耕稼以¶
自&KR0085;無捨巳爲人意人有&KR0134;之仕則辤語之以𨼆徳¶
則諾一日源将&KR0025;禄藩閫明大斥之曰吾家以詩禮¶
相𫝊棄儒而即吏非吾志也立止之惟教之勤儉艱¶
苦曰吾貧時與汝母飬吾親皆躬操井&KR0875;而不爲勞¶
汝忍忽忘以求逸耶明大自奉雖甚嗇然遇人多恩¶
有餘財間以周親舊之急而最喜與賔客故人相娯¶
樂其有過逢輙相&KR0025;飲酒&KR0744;即慢歌江左諸賢詩詞¶
蹲蹲起舞連日夜不厭平居質直不阿人有過恒面¶
<pb:KR4d0569_SBCK_023-13a>¶
折之苟得一善亦唶唶&KR0091;道不已以故莫有怨嫌之¶
者扵是變故日臻情煩思擾但語身世事輙泫然流¶
涕盖乆而成疾越&KR0070;月遂䘚明大生扵　庚戌九¶
月十九日䘚扵洪武巳酉三月&KR0004;七日以某年月日¶
𦵏于某鄊某原其配唐氏有婦德子男二長即源次¶
&KR0270;女一嫁轅配之姪也孫女二俱㓜銘曰¶
惟沈之宗實熾而昌至于清遐事文元以彰其子其¶
壻理學則紹伊清遐之教文元之道明大之生遭家¶
孔&KR0068;爲瘁爲艱以有衣食迨至末暮纂序清遐乃延¶
碩師以㳤其家曰源曰轅亦克&KR0098;蹈&KR0026;明大𫠦立千¶
先有耀猗歟明大宜𩔰而&KR0045;既明且慎䘚䖏以蔵善¶
積于躬澤及其子沈之有後庶其在此¶
　　　　元江浙行樞宻院都事劉君墓誌銘(并序)¶
君諱天祐字祐之姓劉氏其先山東人也後&KR0118;河南¶
<pb:KR4d0569_SBCK_023-13b>¶
之杞縣六世祖興仕宋&KR0025;髙宗渡江居于杭故又為¶
杭人大父汝良宣徳郎判登聞皷院父元龍君生而¶
凝重不好戯弄父死時雖甚㓜已自卓立如成人&KR0014;¶
𦵏父䘮及大父母䘮之未舉者人謂劉氏有子矣其¶
後稍事生業家益&KR0073;乃痛念父不逮飬而一其孝扵¶
母飲食供奉惟母之𫠦嗜外祖母寡居浸老君迎飬¶
于家𣳚而禮𦵏之凡𫠦以安母之心者無不至一日¶
君失配偶内雖甚悲悼而外無憂容曰恐傷母心也¶
及母䘚君持䘮盡禮比𦵏有双&KR1295;巢墓上乆而不去¶
盖孝感𫠦致云君蚤&KR0025;吾&KR0283;先生學縦觀經史渉獵¶
諸子百家為人質實無華恂恂畏謹甚其接親戚交¶
朋友一本扵誠敬而遇鄊曲&KR0057;有恩人有質錢者乆¶
而子本俱不償則取其劵焚之君蚤食禄于時後以¶
母老棄不就年将七十始因子貴封&KR0025;仕郎江浙䓁¶
<pb:KR4d0569_SBCK_023-14a>¶
䖏行樞宻院都事踰年遂䘚至正二十三年十一月¶
三日也得年六十九䘚之明年三月壬午𦵏錢塘縣¶
之&KR0130;㤗鄊配陳氏先十四年䘚追贈宜人與君𦵏同¶
竁子男二人長文徳&KR0025;仕郎福建等䖏行中書省左¶
右司都事次文質兩浙都轉運塩使司書吏女二人¶
&KR0244;呉興沈佑滎陽鄭友仁孫男七人曰中曰申曰本¶
曰用曰庭曰庶曰永中慶元路儒學教授申汀州路¶
&KR0170;古學録餘皆未仕君既𦵏中以都事君命持嶺南¶
肅政㢘訪司知事王魯之状授予曰求爲銘銘曰¶
行孝而敬學擅而正&KR0022;之傑&KR0006;鼎不拄車筐不持廬¶
頋孑孑&KR0006;惟徳之肖惟忠之教啓後烈&KR0006;國慶既施¶
命服有輝亶昭晣&KR0006;我作銘章以賁其蔵爲善者之¶
轍&KR0006;¶
　　　　玄逸䖏士夏君墓誌銘(并序)¶
<pb:KR4d0569_SBCK_023-14b>¶
君諱榮逹字仲賢姓夏氏四明人自少懐才&KR0018;氣不¶
肯受人侮辱轢蹙然家故貧又無資地可以圖進取¶
一日歎曰與其進退皆困莫&KR0002;擇一要津爲貨殖謀¶
𦍒而遂我志可舒乃以㝎海之白砂爲宜遂自鄞縣¶
徙居之其地當海舟泊歩䖏而絶海之商通蕃之賈¶
徃徃貿&KR0118;扵此君爲之數年泉餘扵庫粟餘扵&KR0338;而¶
㝎海之言富室者歸夏氏君扵是益大治廬舎中爲¶
奉親之堂而虚其左右諸室以俟兄弟之合居仲兄¶
季弟合居巳日乆而伯兄亦&KR0071;挈妻子至女弟適人¶
早寡一子在㓜俱取之来一家之事&KR0662;身任之無巨¶
細其有費䖏分者亦毅然竟徃不見有顔色曰葛藟¶
猶&KR0014;芘其本根况人乎父嘗&KR0013;䧟&KR0059;醝事吏讞乆不¶
白君泣愬有司即平反以出又嘗爲郡司稅曹氏𫠦¶
搆且誣伏君百計雪其寃不克曹盖西州巨家在位¶
<pb:KR4d0569_SBCK_023-15a>¶
者多向意助之一家盡駭君曰無苦吾弟愬之肅政¶
司父枉可伸既而果然曹亦以是黜郷民有以鈔法¶
&KR0013;收者吏受賄聴其偽指君以次兄亦在株逮中為¶
白諸上官即日釋去里楊姓為鄰仇中傷當坐君盡¶
力直之李氏孤貧而願學君育而教之林婦病亟當¶
服參附靈砂諸貴細藥而無資以致君出𫠦蔵濟之¶
君讀書雖不多然雅敬賢士夫而聴其話言子&KR0002;孫¶
必延名師儒以教雖臧𫉬賤𨽻亦委曲嫗喣得其心¶
平居和易恭謹恂恂如懦夫至其為義則踔厲風彂¶
勇不頋前後其𫠦𣗳立殆不可及集賢院聞而嘉之¶
為錫其號曰玄逸䖏士祖諱祖貴父諱文華皆有𨼆¶
徳娶蔡氏孝順祇&KR0113;克為君配子男一人曰琛女五人¶
長適王牧次適陳関其餘㓜也琛有孝行屢嘗刲股¶
巳母病昆弟八人君扵次為第四皆僇力起家而君¶
<pb:KR4d0569_SBCK_023-15b>¶
之功居多生扵延祐甲寅十月五日䘚扵至正&KR0605;丑¶
八月四日以癸&KR0407;十一月十九日𦵏鄞縣界中蔡氏¶
後十年亦䘚與君𦵏同穴嗚呼世之人當父兄安居¶
無事時亦孰不以孝弟称㢤然一旦遇禍患落䧟穽¶
不能一引手救反煦煦孑孑以相咎者有矣此其齷¶
齪無為視父兄如路人聞君之風亦可少愧㢤君前¶
時遭家之困急扵自為故𫠦就僅如此使其出而為¶
人取一城一障乗之則徇忠報國以敵愾扵當時者¶
要必大可觀矣惜乎才不為世用志不行扵時也君¶
䘚之&KR0002;千年琛以其師陳剛之状徴予銘遂銘之其¶
辤曰¶
貧不奪氣富不失義維士之雄踣強折姦䘚直其寃¶
乃才之充及至守身卑譲肫肫何行之㳟我作銘誄¶
以載厥羙垂之無窮¶
<pb:KR4d0569_SBCK_023-16a>¶
　　　　故翰林待制致仕汪君墓誌銘¶
前㝎海縣尹翰林待制致仕淳安汪君既䘚之明年¶
其子循属君之&KR0025;甥俞&KR0270;考次君之官氏邑里與其¶
行事之實為状以書来告曰先君之𦵏既得日月不¶
可以不銘銘之莫如子冝孤也敢請盖予嘗由海道¶
徃山東候海風于鄞君時治㝎海朝夕過&KR0025;甚相好¶
予後復客鄞而君之去㝎海已乆鄞之人談君之政¶
猶亹亹不釋口&KR0002;君者非獨平生之舊可哀而其為¶
政扵㝎海者皆宜見扵予文冝其来請扵予也乃為¶
誌其墓而銘之君諱汝懋字以敬其先歙人唐忠武¶
将軍越國公之子廣&KR0118;睦之青溪今淳安縣也曽大¶
考南強宋户部架閣官大考夢發考斗建倜儻有竒¶
志在京學嘗率同舎生伏闕上書攻賈似道誤國至¶
元内附&KR0025;蛟峯方公講道石峽書院君自㓜端謹不¶
<pb:KR4d0569_SBCK_023-16b>¶
好戯弄而警敏絶人讀書數過輙不忘稍長&KR0025;呉朝¶
陽夏大之洪本一三先生學治經後以春秋試江浙¶
鄊闈不售僅中庚寅乙榜考官桞公道𫝊有遺才之¶
憾特薦君行中書授丹陽縣學教諭再調青陽㑹壬¶
辰兵起率鄊兵捍縣境平章月魯不花児公統大軍¶
至以功舉陞鄊郡教授僉憲哈刺忽公又舉充浙東¶
帥府令史副都元帥伯顔不花的斤公又舉攝鄊縣¶
君&KR0004;不欲就元帥公素竒君謂曰親老頋擇禄耶君¶
矍然起就之後調将仕佐郎浙東帥府都事未㡬授¶
登仕郎慶元路㝎海縣尹兼&KR0134;農防禦事居位伍年¶
乃以老病乞致仕守不&KR0025;即扁舟宵逝朝廷嘉之以¶
前軄致仕階文林郎巳而版圖内附君間関歸故里¶
明年己酉七月十有六日以疾䘚于家享年六十有¶
二某年月日𦵏某郷某原君扵書無𫠦不&KR0026;為文章¶
<pb:KR4d0569_SBCK_023-17a>¶
操筆布&KR0083;數百言立就事父以孝聞為人恂恂蹈規¶
矩持已約而㢘與人交盡其義或有𫠦不合遇之無¶
&KR0779;薄居官一以樂易為務而按姦發伏世吏莫&KR0014;抗¶
御吏不察察然終任之間不使&KR0014;得一錢扵刑寕失¶
有罪不肯法外傷人扵賦歛度民𫠦當輸乃與為期¶
㑹未嘗取疾争先其為民興利除害&KR0002;嗜欲疾痛之¶
在已𫠦至必以教飬為軄業始任丹陽復侵田一百¶
八十畒脩先聖廟建先賢祠宇作禮器與其邑人春¶
秋釋奠興于學其在浙東在鄊縣皆有聲浙東以慈¶
恕蕳静賛上官釋温慶之民&KR0013;誣以盗者數十百人¶
鄊縣甲民誣乙民聚衆為不&KR0100;守檄君覈君還力白¶
其實非守是君𫠦白&KR0662;縱之乙徳之曰非汪公吾属¶
如何矣在㝎海時益以禮譲化其民民有兄弟既分¶
而復合者有譲争田而不取者亦有婦&KR0134;其夫以和¶
<pb:KR4d0569_SBCK_023-17b>¶
義者君皆造門奨厲不使有𫠦懈他郡富人僑居縣¶
南鄙同邑子盡殺一家而以其貲去乆之罪不正逮¶
繫且百人君驗治三&KR0010;兒盡得其𨼆伏殺人者論死¶
餘皆釋不問有盗夜刼民財民疑其鄰愬之官君時¶
適公出其僚鞠鄰使當罪君察其寃為變其獄辭僚¶
恚出語訕君君不為動既而鄞縣𫉬真盗事遂白民¶
有酤醸佃人家佃人&KR0013;&KR0744;夜歸以杖擊其壁壁壊甕¶
𦈢盡傾壓酤醸人亟起護其器偶中擊即死縣議以¶
故殺君&KR0025;容一言使&KR0269;實得减死論一嫗有布在機¶
夜失去嫗愬外人盗君徃視之獨鞠其婿使首服後¶
果得布人問之君曰吾視其竇不可以容人而室中¶
他器無𫠦取故知非他盗聞者皆歎服縣多虎或入¶
市郭為民害君齋戒禱之神明日衆見虎浮江徃他¶
境嘗宿南鄊廣嚴寺聞虎咆哮君衣冠夜起檮之如¶
<pb:KR4d0569_SBCK_023-18a>¶
前時詰朝有樵入山見虎伏地卧集衆逐之乃死虎¶
也事𫝊京師翰林丞旨張公翥為作賛&KR0010;比旱君行¶
赤日禱鴈潭見𩀱鴈飛舞導前有雲勃勃起潭𫠦雨¶
乃旋作後復禱十龜潭有龜浮水出其雨亦大至君¶
之為政𩔖如此娶方氏贈恭人子男三長曰復出為¶
伯父後次即請銘者季曰徽女二人長適方翊次適¶
胡斌孫男二鑄鉦孫女二俱在室&KR0004;京學公無子晚¶
&KR0010;始得君當君未生時嘗抱胡氏甥㑹之為之後㑹¶
之又無子因遂命君後之君以父命事之如親生其¶
後㑹之欲正其昭穆乃為文嘱君俾復為兄弟君泣¶
拜巳謂諸子曰終吾身以父事之死後正名可也故¶
當属纊時始命子復後㑹之天倫父命庶㡬兩盡之¶
矣君𫠦著書有春秋大義百卷深衣圖考三卷禮樂¶
㓜範四卷善行啓&KR0170;四卷歴代紀年四卷山居四要¶
<pb:KR4d0569_SBCK_023-18b>¶
四卷遯齋藁三十卷蔵于家&KR0026;君之𫠦立可謂有古¶
君子之遺風非耶然自頋利冐耻之俗興士多矜智¶
飾名譁世以取寵行已居官一切&KR0025;事空文而不忌¶
其&KR0014;嗇外&KR0113;内蒸蒸徳譲如君者世固不之貴而亦¶
莫&KR0014;知之也故扵君之事予喜為之見扵文使後之¶
知君者得覧焉其銘曰¶
神徂聖伏道乆&KR0549;士俗靡靡日以卑外固藩飾内則¶
非謂名可盗世可欺衆方慕效君獨違頋取弦歌化¶
海陲棄&KR0162;斤斧引纆徽窽實靡訂識者誰有儒一生¶
心獨知為編墜行&KR0274;銘詩聲名自可百代垂噫君雖¶
死其何悲¶
　　　　明故太素䖏士趙君墓誌銘(并序)¶
太素䖏士趙君既䘚之始年其孤致書鄞江之上而¶
泣告曰先人有遺言焉我死必求戴子銘戴子吾姻¶
<pb:KR4d0569_SBCK_023-19a>¶
婭也知之為最深其銘我為冝予受書而長慟盖乆¶
而不忍措一辤也巳而¶
召命逺臨有司交迫上道甚急其孤復俾吾兒来促¶
銘且曰不得銘則不肖孤隕命扵先人無以畢兹窀¶
穸之事矣敢固以請予復受命而長慟乃扵道途倉¶
䘚之際收涕而序之曰君諱良賢字思復晚乃自號¶
曰太素子其先汴人系出宋宗室有諱不玷者官浦¶
江因占籍焉曽祖汝但祖崇䙎父必俊世&KR0091;梅石先¶
生母朱氏先生故諸王孫天性倜儻左右事之難得¶
意朱夫人亦性嚴氣烈諸子中莫有當其心者君獨¶
先意順承以孝以飬而滫&KR1329;之奉曽不以家窶而廢¶
豊以故父母愛之恒異扵他子兄弟四人而君居其¶
季君咸事之如事父其伯兄太&KR0004;翁早受道家無為¶
之&KR0003;黄冠野服蕭然有出塵意君&KR0060;慕效之故友愛¶
<pb:KR4d0569_SBCK_023-19b>¶
爲特至二姊一妹皆不以既嫁而稍踈而扵仲姊爲¶
&KR0057;厚仲姊則予妻毎語予曰吾與季弟自㓜至老無¶
一語之不合一事之不諧真得手&KR0085;之誼者也扵是¶
二兄俱即世其一兄又逺䖏淞上&KR0010;時不得以㑹聚¶
乃愴然有慨扵心率諸&KR0025;子詣祠堂神位前反覆告¶
戒號泣爲誓約務使居同室食同㸑斗粟尺布莫敢¶
&KR0059;毎旦鷄&KR0004;鳴躬率諸子諸婦與諸孫拜祠下退坐¶
堂上長㓜以次序立俯首聴誨言如是者&KR0002;干&KR0010;或¶
謂君執禮太嚴而不克以有終惜㢤君娶同邑黄氏¶
有㳤行生子男二人長曰友鍾次曰友鏜俱善守先¶
志女一人&KR0244;戴思忠孫男三人季晏季曅季昻君生¶
扵元至治壬戌八月十有二日䘚扵¶
國朝洪武十五年四月&KR0004;九日䘚後以其年十月&KR0605;¶
亥𦵏縣東九里森塘之原與黄氏合&KR0590;焉君性剛而¶
<pb:KR4d0569_SBCK_023-20a>¶
志柔言激而行粹孝友之懿實本乎天質與人交慨¶
然椎腹心而扵恩&KR0105;為最𨺚也讀書取通大義不屑¶
屑章句之末晚慕黄老長生乆視之術乆而粗&KR0002;有¶
得一日病癕即索湯沭浴嘱以後事命置棺扵後堂¶
怡然而逝嗚呼若君者可謂㳺戯生死者矣予與君¶
㓜同學壮同里閈老同志頋以人事之不齊糊其口¶
扵四方而不𫉬旦暮同起䖏偶一来歸則拳拲焉以¶
葆精毓神之要相勉勵期乆住扵斯世曽不㡬時君¶
僅以中夀䘚而予又以禍患餘生未卜死𫠦囬視向¶
者之言恍如夢𥧌則君之行事尚忍執茟而銘之耶¶
然二孤之𫠦託不可以虚辱而君之遺命不得以重¶
違也姑序次平生梗㮣與䘚𦵏&KR0010;月而繫以銘曰¶
尊正學敦孝友參異教期夀耈志不伸&KR0070;實囿述銘¶
辤播永乆石可泐&KR0006;名不朽¶
<pb:KR4d0569_SBCK_023-20b>¶
　　　　亡女張孺人戴氏墓碣銘(并序)¶
浦江張氏居縣南戴氏居縣北素以道義相厚善張¶
氏有子曰琪戴氏有女曰鳯皆賢兩家父母皆願與¶
為昏而戴氏之女遂歸張氏張氏富室戴氏乃寒門¶
扵其歸也衣飾服御皆母嫁時物其約素可知然列¶
䖏華靡怡然無愠容或誚之曰我自樂此也&KR0026;其意¶
盖不忍豪𩬊傷父母心在父母家父母衣食待之而¶
後安昆弟姑姊妹咸頼以拊循在夫家事舅姑如父¶
母待伯𠦑娣娰如兄弟姊妹相夫以成其志而宜扵¶
家嚴饋祀和属人慈㓜字微無不合扵義歸&KR0070;年無¶
子即子其夫之兄子機㓜而姁姁撫之長而教育之¶
曰吾待之甚扵巳出然後家人待之&KR0014;不異吾之𫠦¶
出也舅姑䘚䘮之戚而禮語及必泣下沾&KR0109;謂不得¶
盡婦軄母病經年晝夜扶持忘其身之&KR0629;歿則哀毁¶
<pb:KR4d0569_SBCK_023-21a>¶
成疾終䘮而癯然不&KR0014;勝人事盖乆而益殆一日集¶
家衆訣别&KR0025;容&KR0002;常時氣奄奄猶忍死待弟而弟至¶
忍死待父而念父之不及見移頃而絶内外大小聞¶
之無不傷悼後一年其夫卜兆于家旁之松山将以¶
月日𦵏以書馳吿其父戴良曰昔梅聖俞妻謝氏年¶
三十七而亡聖俞閔其賢而蚤世也請為歐陽文忠¶
公述銘以著其不朽今吾妻之賢實同謝氏而即世¶
之早亦如之獨為之夫者無聖俞之學不&KR0014;致文忠¶
之銘掲諸墓諺有之知子莫&KR0002;父𦍒賜一言少慰亡¶
魂扵地下予曰嗚呼甚矣老者之痛其女也何&KR0014;遏¶
吾之悲哀以寫無窮之憾乎遂涕泣而序之張氏之¶
父曰&KR0105;母于氏戴氏之父曰良母趙氏一子即機生¶
扵元之至正&KR0605;已六月二十一日年十七歸張氏凡¶
二十有四年而䘚洪武已未三月二十五日也得年¶
<pb:KR4d0569_SBCK_023-21b>¶
三十有九明年十二月十七日𦵏之日也銘曰¶
戴有孝女張有敬婦既諧舅姑亦順父母作善之報¶
悉享夀耈胡獨汝嗇竟夭而死吾聞盛世父不哭子¶
忍使老親啼號送柩仰天俯地無𫠦歸咎刻辤墓門¶
庶㡬永乆¶
　　　𥙊文¶
　　　　𥙊掲秘&KR0101;文¶
惟公之先玉藴珠蔵逮及𩔰考始大而昌紫衣象版¶
金馬玉堂當元盛際輝映四方如唐昌&KR0058;如宋歐陽¶
公續厥家纂文有光儒林祀&KR0922;藝苑鳯凰公之學問¶
洞徹汪洋既遡濂洛復𣲖湖湘折以聖言㑹乎衆長¶
公之詞語峻潔渾剛上規荘屈下法班&KR0045;一掃塵&KR0100;¶
髙蹈康荘公之持已仁肝義膓公之接物春日秋霜¶
籍甚聲華凾踐朝行&KR0004;居胄&KR0101;發硎劔鋩&KR0071;典南宫¶
<pb:KR4d0569_SBCK_023-22a>¶
教繹荐颺乃入詞垣乃&KR0118;奉常文傳四&KR0038;禮定一王¶
帝念逺民俾莅遐荒曰省曰憲以騰以驤&KR0045;涇激渭¶
走仆起僵我黨聞之驚喜失床長途方騁時忽优攘¶
垂翼海島失𫝑江鄊朅来四明假榻僧房朝氷暮蘖¶
清苦自将囬視故里一何𣺌茫公其䖏之渾似鄊&KR0022;¶
𦒿人宿徳日就凋䘮惟公巋然&KR0002;魯靈光庶㡬百&KR0010;¶
兀此老蒼斯文柱石吾道垣墻如何今者天䧏不祥¶
一疾而徂事出倉皇居四品秩亦云𩔰彰夀踰七旬¶
孰曰夭殤况有賢子逸氣昻昻肯堂肯搆&KR0269;語成章¶
公雖巳矣夫豈真亡我等與公同䖏異郷&KR0091;詩譽文¶
咸&KR0013;教綱公有疾疢我藥我嘗為㽞庶日巳遂平康¶
餞我于庭神全氣強曽不信宿凶訃在傍公&KR0004;病亟¶
忍死我望臨絶之夕語猶琅琅公實知我我其敢當¶
&KR0018;此幽&KR0115;吁嗟痛傷長號送終涕淚霑裳一奠告情¶
<pb:KR4d0569_SBCK_023-22b>¶
俾也可忘嗚呼哀㢤尚饗¶
　　　　𥙊汪遯齋文¶
嗚呼生而無見扵時為凢民死而無聞扵後非&KR0646;人¶
有見有聞維我汪君君之方㓜敏睿倜儻習詩禮扵¶
家庭親爼豆扵郷黨及其既壮學葩而正紹聞先逹¶
之格言宻受師資之正印外無物之不燭内無理之¶
不瑩近而舉之學逺而薦之鄊儼麟筆之炳煥庶鵬¶
程之&KR0108;&KR0045;志則孔髙時不吾以俗學薫骨危言入髓¶
鳴丹鳯扵燕雀之壇奏黄鍾扵筝&KR0327;之耳亶一意以¶
孤行亦群情之𫠦忌始教丹陽&KR0071;攝郷縣東閫南䑓¶
亦辟于椽乃三仕而三巳信吾道之方賤迨至末暮¶
僅拜朝除作令五載于海之隅既刑政之克&KR0113;亦教¶
化之荐敷遂使魚塩之俗胥為禮義之居方礲石以¶
紀功忽掛冠而歸沭何遭世之孔艱復禀命之不㳤¶
<pb:KR4d0569_SBCK_023-23a>¶
攝提轉而屈子乗鷖單閼逢而賈生賦鵩雖運㑹之¶
偶然抑民生之無禄然其聲譽之靄靄固巳傑出扵¶
當時而扵文字之超卓又&KR0085;歴&KR0010;月而昭垂其亦有¶
以自附扵&KR0646;人之列而不為凡民之歸矣頋念長途¶
漫漫言𥬇晏晏扁舟餞别歘焉聚散謂雲山之可期¶
竟此身之成幻嗚呼哀㢤大道之行老不哭死柰何¶
九十之親翻送六旬之子此逺近聞之𫠦以神飛而¶
魄禠也吾儕小人&KR0662;俾深知或姻親之早結或交友¶
之晚依或以編氓而承事或以門苐而得師當訃音¶
之逺播聊設位以致祠嗚呼哀㢤哭野則䟽哭&KR0397;則¶
疑爰即僧舎以聲我悲盖上為吾道惜而下以悼其¶
&KR0059;嗟嗟汪君知乎不知尚饗¶
　　　　𥙊外舅趙䖏士文¶
維年月日子婿戴良謹扵覉旅具香幣之奠併録墓¶
<pb:KR4d0569_SBCK_023-23b>¶
銘一通遣&KR0025;子温展告于¶
外舅故梅石䖏士趙公之靈惟公純徳懿行&KR0085;以範¶
乎俗卓識髙風&KR0085;以勵乎世頋抱&KR0018;之何如豈窮通¶
之有異方國歩之無虞戒舟車而逺逝或西江與南¶
粤或東甌與北薊&KR0026;其目力之𫠦及與夫&KR0085;跡之𫠦¶
至非名山大川之瑰瑋則寓縣神州之䧺䴡然不過¶
資筆底之詩材擴胸中之文氣詎金紫之&KR0085;拾任纓¶
緌之可貴迨春秋之孔髙益舒情而肆志髙予冠之¶
岌岌長予佩之纚纚或訪桞扵東鄰或弹棊扵南里¶
上不恤夫天運之變&KR0118;下不聞乎世道之𨺚替縁有¶
子而有孫庶優㳺以䘚&KR0010;裘葛巳適乎温涼食飲肯¶
虧乎甘旨雖儒素之酸寒要娯情扵莫齒何耄年之¶
已屇竟期頥之難企良也不才忝居門婿爰自童烏¶
即承教示當磨礲之浸乆稍知名乎士𩔖暨方面之¶
<pb:KR4d0569_SBCK_023-24a>¶
需賢遂牽聮扵班綴曽榮遇之㡬何歘風塵之交起¶
視我得與我失毎心存乎&KR0104;喜念終始之恩情實淪¶
肌而浹髄謂忘義扵暫踈乃承凶扵永棄想丹旐之¶
翩翻尚遲疑乎别袂胡事生之既失仍送死之莫遂¶
𦍒臨𣳚之緒言猶託我以銘誄儼&KR0017;神之如在敢斯¶
湏之遺墜望蒼天而致辤託廽風以揮淚靈其有知鍳¶
此誠意尚饗¶
　　　　𥙊趙立道文¶
嗚呼昔我&KR0170;㓜我居下里子以名門来婿伯姊遂縁¶
&KR0666;好同踔並跱既親且昵人莫與比子返于邑我来¶
自山授舘授粲頋之眷然彼渾以剛此悖而頑諄諄¶
誨化罔匪徳言荐及成人憂我無配不&KR0433;不蔡室以¶
賢妹&KR0071;兹而後愈狎愈愛我徃子来何有内外蛩響¶
之夕鳥鳴之朝林㳺野䖏子歌我謠或喜以𥬇或悲¶
<pb:KR4d0569_SBCK_023-24b>¶
而咷凡我之逢亦子之遭曽不㡬時兵戈四起爰䆒¶
爰度我行子止日月于邁倐踰一紀生濶死休後㑹¶
有㡬兩地相望各天一涯子不出郷我尚為覉我有¶
家室将子是依子之不㳤嗟我之衰我昔西征子實¶
命我思而弗得遂不我可惟不子&KR0025;䘚罹轗軻以至¶
干今殃慶罔保興言及之隕涕傷神豈不欲徃道阻¶
&KR0154;因庶㡬後此天合朋鄰此志莫諧長&KR0018;幽&KR0115;嗚呼¶
居不恤患疾不視藥歛不慿棺&KR0287;不繞槨莫&KR0024;我愆¶
何承子託天固使之亦心之怍嘻其巳矣永隔死生¶
我誠孰鍳我𠂻孰明𥙊以叙哀文以告情有淚如河¶
與酒俱傾嗚呼哀㢤尚饗¶
　　　　𥙊先姊趙安人文¶
維年月日弟戴良謹扵逆旅遣姪温逺致香幣之奠¶
併墳記真賛各一通展告于¶
<pb:KR4d0569_SBCK_023-25a>¶
先姊安人柩前而侑以文曰嗚呼衰門薄祐降集艱¶
危由始暨終可愕可悲我之&KR0004;生母病痱痿朝斯夕¶
斯&KR0561;&KR0561;涕洟姊實念我&KR0018;任提携既虞水火亦免癘¶
疵越在髫齓姊巳有歸乃復挟我問友求師壮有室¶
家晚築門基教男配女咸姊之依爰及暮齒遭逢百¶
罹倉皇播&KR0118;保此庸癡千里故鄊相望歔欷毎申訓¶
語俾逺禍機暨官方面曽不㡬時城郭如昔人民巳¶
非乃淪草莾曰海之湄頓地號天惟姊之思飢不知¶
食寒不知衣孰謂斯日凶報逺馳嗚呼哀㢤疾不視¶
藥歛不慿屍𦵏不繞墳生死恩虧臨沒有命俾記容¶
儀寕敢遺堕天實臨之乃陳賛辤以掲孝帷併揖懿¶
行篆之墓碑頋&KR0414;世議奔赴莫冝我志孰明我愆孰¶
禆先王制禮情義並施䘮服大功今必以期遥望松¶
楸歸&KR0287;有期長慟送哀終天永辤尚饗¶
<pb:KR4d0569_SBCK_023-25b>¶
¶
九靈山房集卷之二十三¶
