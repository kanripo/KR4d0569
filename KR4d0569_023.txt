# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 23


　　墓誌銘
　　　王先生墓誌銘¶
王先生諱士毅字子英其先秀州人宋天聖間始遷¶紹
興之餘姚累世讀書篤行為士大夫家渡江以來¶官王
宫及太學者相望曾大父諱獻臣大父諱奎父¶諱賚皆
<pb:KR4d0569_WYG_023-1b>
蓄德不仕而獻臣有文稾行於時先生天質¶秀敏自幼
出遊學輒與凡子殊長益挺然欲以才諝¶自見稍試蘆
花塲典史既而不樂為即拂衣棄去向¶南山而臥於是
縱學無不觀為詞章務出於己不肯¶襲陳蹈故以隨人
之後聞戇菴黃公講道慈溪之杜¶洲遂往從之益知道
德性命之奥自是學愈粹而行¶愈高權貴人有欲强起
為祿仕者先生確乎不少動<md:KR4d0569_SBCK_023-1b>¶隱居鄉之上林環堵蕭然
充若自得雖簞瓢屢空妻¶子清坐相看亦未嘗有憂色
<pb:KR4d0569_WYG_023-2a>
鄉之人咸徘徊顧慕凜¶然異其為人以之革心易貌者
至衆鄰有栲峯岑君¶先生友也素以氣節相高毎當月
夕風晨必為之握¶手歔欷行遊湖山間或臨流飲酒或
登高賦詩有夐¶塵之思焉先生晚益嗜酒與所過逢醉
飲竟日夕不¶厭家以匱乏告則笑曰我道固爾也平居
好誦陶靖¶節詩愛其風致絶人有陶潛千載友相望老
東臯之¶句而自署其號曰東臯處士云娶晏氏宋元獻
公之¶七世孫生子男三曰在曰珪曰坦在有學女一嫁
<pb:KR4d0569_WYG_023-2b>
為¶士人妻先生以至正丙申九月十五日卒年七十二¶
卒之年某月日葬於梅川鄉石人里先塋之次予東¶遊
海上在來徵墓銘為閲狀而歎曰詩云衡門之下¶可以
棲遲國朝之盛也文武並用人才輩出可謂野<md:KR4d0569_SBCK_023-2a>¶無遺賢
矣猶有隱處衡門如王先生者乎乃為其銘¶曰¶
辭必己出陋剽賊也學根道要愧葩飾也化洽乎鄉¶閭
行之積也舉世溷溷獨予激也之死不易心有隱¶德也
刻銘墓門徒者趨而車者軾也
<pb:KR4d0569_WYG_023-3a>
　　　元中順大夫秘書監丞陳君墓誌銘¶
元有循吏曰陳君文昭而今亡矣其孤汝賢持烏本¶良
先生狀來言於予曰先人卒且葬不肖嗣以歲之¶不易
未及徵銘於當世立言君子凛乎先德之日就¶泯沒是
懼惟夫子圖之乃退考其狀及所嘗知者序¶列而銘諸
君諱麟文昭字也其先䦘人有諱蕘叟者¶與其弟堯佐
堯咨俱遷相州堯叟之後為閩王參軍¶記室子孫散居
閩之福清後又自福清徙溫遂占籍¶焉曾大父傑大父
<pb:KR4d0569_WYG_023-3b>
楠皆隱居以終父珤泉州市舶司<md:KR4d0569_SBCK_023-2b>¶吏目以君貴贈承事
郎同知溫州路瑞安州事母毛¶氏贈宜人君天質警敏
自幼躬孝踐行屹然如成人¶瑞安公有疾君侍湯藥不
解帶者十有四月迨革復¶刲股和糜以進乃尋愈後捐
館君哀毁踰節家有遺¶資則悉取以與弟若妹寸田尺
宅無入己者以故貧¶益甚晨昏不能具饘粥然負氣自
振為司縣小史數¶以直言抗上官或咎君君笑曰我志
豈若所知耶¶一日從南溪父相問己所宜相者謂曰公
<pb:KR4d0569_WYG_023-4a>
當以經術進¶高科可芥拾也君聞之心喜遂一其志於
學時年已¶三十積數歲兩試江浙鄉闈不中因留呉教
授呉中¶子弟而户外之屨常滿至正甲午以易經貢春
官廷¶試對策百餘人君獨指斥時事無所隱或疑其過
直¶君曰今天下多故使吾言得達上聽雖得罪死無憾¶
也㑹掌文衡者亦欲甄拔直言以厲其士氣遂窴君<md:KR4d0569_SBCK_023-3a>¶乙
科授承事郎慶元路慈溪縣尹自元任吏事吏毎¶竊弄
威柄弊久難遽革君至求縣之寓公與士大夫¶之賢者
<pb:KR4d0569_WYG_023-4b>
即其家問事父老來見亦時時語次尋繹鉤¶其隂伏以
相參考又放古為缿筩虚中而穴其上置¶諸鄉校令民
有所欲言投書其中而削其主名由是¶縣大小事無不
周知吏大驚以君盡得其受取請求¶狀噤不敢出一語
惟抱文書呈署而已時屬兵興郡¶縣誅求急若星火而
上之賦下又往往扼於豪右莫¶克均齊君乃亟取其産
而分計之第以等級榜諸通¶衢仍選士民開敏有才者
二十餘人分任以事務使¶均其所出毫釐不敢有所重
<pb:KR4d0569_WYG_023-5a>
輕民之趨事者皆曰縣¶大夫神人也環以相告歲貢春
茶有司並緣為姦利¶君計其常額以平價市之比舊十
減九後遂以為法¶縣之鳴鶴鄉有界塘在餘姚界霖雨
至鄞江之水輒<md:KR4d0569_SBCK_023-3b>¶衝潰塘塘潰而鳴鶴沼矣君乃去塘五
尺許楗木籠¶竹加土築之而甃以石使民歲歲無水患
是鄉瀕大¶海亭煑鹽輸兩浙轉運司或私鬻則杖而釱
足以徒¶甚苦君言於司聽民相貿易亭始便安之宋楊
大隱¶有道之士也墓在南山下為里人夷其封樹藝麻
<pb:KR4d0569_WYG_023-5b>
麥¶其上君為正其塋域植碣表其墓淮寇陷湖州所在¶
繹騷適有朝旨令郡縣團結義民以自守君曰教民¶知
戰古法也乃親閲丁壯教之擊射坐作得若干人¶用司
馬法立隊伍分𨽻左右諸鄉日夜部勒無不精¶練而且
申以條教與衆為約置耳目手足之人以公¶其誅賞立
三等九則之法以通其財用行之境中悚¶然畏服有豪
黠蘇姓葛姓者怙勢奪取民財陳姓亦¶橫恣無比則悉
捕致諸獄瀕江南岸曰網灘惡少年¶嘯聚徒黨為盜則
<pb:KR4d0569_WYG_023-6a>
督士卒奮擊磔屍江上鄞縣之夾<md:KR4d0569_SBCK_023-4a>¶塘有劇賊𫝊舍者亦
時出為近縣害則潛引壯士格¶殺數人因盡縛之斬以
徇自是暴者消寃者平逺近¶愚民無一犯法者君以古
者黨正族師閭胥比長皆¶輔成王化以教民令民有小
事不能至公庭則命鄉¶正處決上下相維情不可隱卒
使鄉之大小偷皆自¶首歸其物奪人婚姻田宅者皆吐
實自新及有父子¶兄弟夫妻婦姑之不相能者亦莫不
交責改行長老¶以為自開國以來治慈溪者莫能及四
<pb:KR4d0569_WYG_023-6b>
方名人鉅公¶聞君治化日行往往自逺來依君待皆得
其歡心浙¶東戴僉事按治四明適副閫帥者橫甚至刼
之兵且¶欲執以逞戴窮蹙歸君君納而禮之帥亦直君
不問¶進士董朝宗病且死託之以後事君為殮葬仍率
義¶士助田三十畝於是警報日聞臺省亦欲倚君為重¶
權陞浙東副元帥領慈溪縣事如故君以所在州縣<md:KR4d0569_SBCK_023-4b>¶多
陷沒方欲與民相保障以俟天下之定俄而方左¶丞駐
兵郡城單騎往謁方忌君留之不遣或説君潛¶歸為自
<pb:KR4d0569_WYG_023-7a>
守計君不忍危其民即盡散其兵為農方以¶君既勢失
陳兵脅之君正色曰吾先朝廷不可以兩¶虎鬬故隻身
以至殺我非勇也方愧悟謝過然卒置¶君海上之岱山
比行父老送之出境遣去不可皆泣¶曰奈何舍父母乎
君至岱山即著道士衣冠而舍其¶宫治田葺園種牧以
為食無纖毫芥蔕意後仍紿以¶足疾倚杖蹣跚出迎客
方使人覘之益不疑君以海¶鄉僻陋為興岱山書院嚴
師弟子之職暇日復與其¶里人聚石為臺陳簠簋爵斚
<pb:KR4d0569_WYG_023-7b>
盛升降揖讓如鄉飲酒¶禮父老見而榮之爭令子弟為
學變其習俗且名其¶臺曰陳公臺久之益親信君事有
不平俟君一言而¶解頑民亦知敬憚諸山酋長掠財物
於外輒戒其衆<md:KR4d0569_SBCK_023-5a>¶曰勿登此山有陳公在也已而朝廷起
君户部主事¶佐尚書貢師泰往理福建鹽賦尋改溫州
路瑞安知¶州君度不能行俱以疾辭丞相河南王總戎
太原承¶制授君中順大夫秘書監丞亦不赴君留海上
十載¶移郡城又三載而版圖内附於是南遊閩中未幾
<pb:KR4d0569_WYG_023-8a>
竟¶卒閩之寓舍越數月汝賢扶柩歸溫卜葬永嘉縣赤¶
唐原先塋之次君生於皇慶壬子九月十七日卒於¶洪
武戊申九月二十日次年十二月乙酉葬之日也¶配毛
氏封宜人子男四人長曰汝明早世次曰汝賢¶即請銘
者曰汝翼幼夭曰汝弼女二人長適同郡項¶恕次在室
孫男三慶童鄮童善童孫女一君博學彊¶記於書多所
考論而尤粹於易平居貞直寛恕淡然¶無所嗜好衣布
衣如錦繡啗糲食如粱肉不求備於¶妻孥不致嗔於臧
<pb:KR4d0569_WYG_023-8b>
獲不忍勞其下室無姬侍庫無留<md:KR4d0569_SBCK_023-5b>¶資父有養子為君兄
既沒蓄其子如己子輕財重義¶德洽於戚疏其在官剛
毅奮發而有為不阿上官不¶承風旨而虚心下問謙謙
能受盡言與人交篤於故¶舊然性公直凜焉不可干以
私故其生也見者無不¶愛敬死之日聞者莫不哀焉海
内兵起生民塗炭元¶之守令於是為難君與紹興路錄
事司達嚕噶齊穆¶爾古蘇餘姚州同知托卜嘉皆練民為
兵守要害以禦¶暴立保障以生聚境内之民賴之以休
<pb:KR4d0569_WYG_023-9a>
息然彼二人¶區區不量輕重搆怨强臣刑戮不旋踵君
獨善處權¶姦免禍亂世生有榮名死有遺愛庶幾哉古
循吏之¶遺風矣銘曰¶
元季世兵四猘有令如君民乃愒曳儒裾提將符姦¶宄
劻勷伏以逋彼嶪嶪此帖帖坐堂彈琴仁化洽名¶之馳
忌之歸海酋擅命矰弋機才不及究而老吁其<md:KR4d0569_SBCK_023-6a>¶悲¶
　　　真逸處士夏君墓誌銘¶
四明夏璜將葬其父處士君前事之月以凶服蹐予¶所
<pb:KR4d0569_WYG_023-9b>
館匄文其冡上之石且曰吾先世居郡東鄞江上¶單宗
弱允幾不能家吾父蚤歲即慨然思奮嘗語人¶曰吾世
浸衰吾不能服勤自立不名為人乃度定川¶之白砂舟
車輻輳可以治生植資遺因挾其仲及季¶俱往心經意
緯勾檢朒贏不數年間遂甲諸室於是¶即所寓為廬舍
以迎吾祖徙家焉於時兄弟八人方¶散處兩縣間吾父
不忍骨肉之分異乃益大其居宇¶為聚族計而伯氏首
挈妻子以至同室而居同㸑而¶食葢雍雍如也吾父善
<pb:KR4d0569_WYG_023-10a>
處倫理而孝友本乎天性茍¶父母之所愛雖已甚惡必
致之父母之所惡雖已甚¶愛必逺之起處云為不以己
一於父母而已事其兄<md:KR4d0569_SBCK_023-6b>¶如事父閫以外其行不敢有出
焉事兄之妻如事母¶閫以内其事不敢有專焉以愛己
之心愛諸弟以字¶己子之心字兄弟之子女弟適人而
早寡有子方稚¶則悉取之來撫之終其世其於鄉黨州
閭有無通之¶休戚共之而飯飢襦寒藥病槥死率有常
度由是譽¶聞日著諸公貴人數款門問勞顧不可强之
<pb:KR4d0569_WYG_023-10b>
仕即薦¶集賢院聞而嘉之為錫其號曰真逸處士云生
於至¶大辛亥十一月八日以至正乙巳二月二十日終
於¶家葬鄞縣十都徐嶴之原吾母包氏生子男二人長¶
曰璜即吾曰璇其弟也女三人適李進李順德其一¶未
行孫男復謙孫女尚幼予曰世之大夫士恒喜譽¶貧而
詆富嗚呼富豈可詆也哉書曰既富方穀又曰¶資富能
訓則富者固所以為善之資也而豈可詆也¶哉今處士
既能資富以為善而其二子又方知崇父<md:KR4d0569_SBCK_023-7a>¶德匄文以圖
<pb:KR4d0569_WYG_023-11a>
長存可銘也已處士諱榮顯字仲和祖¶諱祖貴父諱文
華妣陳氏銘曰¶
古有經界井地以均家既有養亦富於鄰後世法壞¶盈
歉日分不處乎泰曷濟夫屯故處士厚利而骨肉¶蒙其
義閭里厄貧而處士施其仁吁嗟乎後之人尚¶勿踐其
穴與墳¶
　　　元故冲元處士羅君墓誌銘¶
至正癸卯十一月辛丑冲元處士四明羅君卒年八¶十
<pb:KR4d0569_WYG_023-11b>
後二年十一月丙午葬於鄉之鳴鶴山既葬其子¶康乞
余銘其墓余以不敏讓而康之請益力曰無銘¶是無諸
孤也乃為退考中書左丞危公素所為旌門¶記及御史
中丞伊嚕布哈公翰林承旨張公翥翰林¶學士張公以
寧秘書少監揭公汯所為詩若序采掇¶其世次行事而
銘之處士諱世華字明逺集賢院檄<md:KR4d0569_SBCK_023-7b>¶為冲元處士其姓
羅氏羅葢世有衣冠歴漢魏晉宋¶仕者不絶唐之季年
有為鎮海軍節度掌書記者曰¶隱以文章節行為世名
<pb:KR4d0569_WYG_023-12a>
士隱葢虎林人其子鎮東節¶度推官曰塞翁攝四明之
慈溪令始徙家焉塞翁之¶後曰明復曰謙嘗中宋嘉禧
四年淳祐六年進士第¶於處士為高曾祖有曰絅者家
饒於財樂善好施與¶鄉邦敬愛之稱為衣錦居士處士
之大父也曰善卿¶者恭儉朴茂而敬宗睦族理家恤鄰
具有節法處士¶父也善卿有子五人長即處士次曰世
英曰宏惠曰¶天錫曰世昌皆以高年聚居扁所居堂曰
春風深衣¶幅巾蒼顔白髮望之如列仙浙東部使者以
<pb:KR4d0569_WYG_023-12b>
五人之¶壽上其事於朝請旌異之而復其徭役亦既報
下¶如章而鄉之好事者復用洛社故事繪以為圖從子¶
溫州路照磨間攜至輦轂之下一時公卿大夫咸賦<md:KR4d0569_SBCK_023-8a>¶詩
題詠傳觀中外嗚呼盛矣處士體貌魁偉鬚髯秀¶整而
孝友之性本乎天質事先府君謹甚凡其志之¶所欲為
必順而服行之無所勉强即不欲者不使纖¶芥置諸心
然内而家事外而公役侍側無虚日先府¶君年考益高
而能以禮自處為時善士晨昏之助為¶多其後卒且葬
<pb:KR4d0569_WYG_023-13a>
處士結廬墓左且穿旁穴以待他日¶從葬焉曰古有廬
墓之禮吾不忍以死生異也其待¶諸弟尤極和孺之情
事有難處一以身任而不使之¶知母夫人死時季弟方
晬處士扶持保抱至於成人¶及接諸子姪未嘗有疾言
遽色或不可其意則引咎¶自歸期於感化子孫五十餘
人至今無一人酗酒為¶不律事家教使然也至於遇姻
族處黨里亦皆盡其¶恩意飢饋之粟寒遺之衣歲以為
常鄉有獄訟有司¶所不能決者處士片言折之即刄迎
<pb:KR4d0569_WYG_023-13b>
縷解悦服而去<md:KR4d0569_SBCK_023-8b>¶里多鹵丁鹺户或窘乏不支處士輒資
以己力公私¶賴焉平居謙恭信厚寛而有容雖臨大事
遇急務亦¶儼然自若不少有動於中其德量邁世標望
絶人士¶大夫毎稱舉以厲其士俗至卒之日聞者莫不
哭泣¶相弔曰世豈復有斯人哉娶同邑朱氏先卒繼童
氏¶俱有婦道子男六人長曰裕次曰芳曰益曰恒曰彝¶
其一即請銘者女三人長適定海陳均和次適鳴鶴¶塲
司令同里方景良季早世裕長女朱所出彝庶出¶餘皆
<pb:KR4d0569_WYG_023-14a>
童氏生也孫男十三人孫女九人曾孫男三人¶余頃北
遊京師往還東海上求處士之廬謁焉而處¶士之死久
矣然見處士諸弟及其子姓若干人皆恂¶恂雅飭恭謹
有禮而仲子益尤紹德踐行綽有父風¶嗚呼若處士可
謂化行於家以道始終者矣銘曰¶
東海之濱是生俊人高冠岌岌傴以身有德有年有<md:KR4d0569_SBCK_023-9a>¶子
有孫有弟合食義且仁乃降旌書爛其盈門厥聲¶孔播
行亦尊一朝死矣日逺而湮我作銘詩永其聞
<pb:KR4d0569_WYG_023-14b>
　　　元贈亞中大夫台州路總管追封延陵郡¶侯呉
　　　君墓誌銘¶
歲至正乙巳余由海道抵京師問舟於四明始入國¶士
有呉瑛者執雉請見出當世名公卿所為文一編¶志其
家之五世同居事甚悉予得而讀之固以知其¶世德之
深厚矣後一年杭海南還復舍瑛旁近地而¶瑛以先府
君墓銘請復閲家乘行牒益知其教忠之¶報不可重誣
也呉氏世為桐廬人後遷明之鄞縣有¶諱升者登宋大
<pb:KR4d0569_WYG_023-15a>
觀三年進士第累贈中大夫生子五¶人俱以科第顯其
季秉信官至中書舍人兼給事中¶吏部侍郎逮事徽廟
歴高孝二朝自是子孫世其祿¶百有餘年衣冠相傳為
鄞著姓至諱澄者始自鄞徙<md:KR4d0569_SBCK_023-9b>¶定海府君之大父也澄生
大堯是為府君父大堯無¶子以方氏子入為後是名來
朋即府君也呉入國朝¶無仕者後以府君仲子璋貴贈
大堯朝列大夫同知¶溫州路事騎都尉追封延陵郡伯
府君亞中大夫台¶州路總管輕車都尉追封延陵郡侯
<pb:KR4d0569_WYG_023-15b>
府君字友文自¶幼稟性恭謹而孝弟之行不朂而成事
溫州府君無¶違志遇親舊接黨里周而有恩姻族之孤
寡以田給¶之里役之煩擾以財助之綱維其急難而剖
析其是¶非一鄉之内不懼於有司而懼府君之一言年
幾五¶十遂韜光養晦不復有志於當時卜鄞縣桃源之
鳳¶棲山以居日從逸人達士盤旋山水間窮深極密若¶
將終身焉於是有子三人俱有仕資一日命之曰吾¶其
老矣爾三子者宜及時自厲出為國家致分寸力¶而父
<pb:KR4d0569_WYG_023-16a>
不足效也璋乃奉命北遊帝都起家巡防百<md:KR4d0569_SBCK_023-10a>¶户督運中
原陷紅巾中抗節弗屈四載朝議嘉之擢¶海道運糧千
户其後海運有功制陞海道都漕運¶萬户紫衣金符隮
秩三品而卹典荐被光昭二代嗚¶呼此可見其教忠之
報矣府君生於元貞元年二月¶七日卒於至正十七年
四月九日踰月葬鳳棲山下¶娶同郡張氏有婦德先七
年卒追封延陵郡夫人繼¶孫氏亦封延陵郡夫人子男
長曰珪平江路呉縣主¶簿次即璋幼即請銘者台州路
<pb:KR4d0569_WYG_023-16b>
天台縣尉嘗從縉紳¶諸老遊有學行女嫁邑人鄭信皆
張夫人出也孫男¶六懋和懋功懋德懋信懋中懋昭銘
曰¶
生不祿食死有侯封天雖嗇乎其始而於其終也豐¶矣¶
　　　元故處士唐君墓誌銘
處¶士唐君既卒之二十有八年其孤賓元謁予錢唐<md:KR4d0569_SBCK_023-10b>¶寓
舍乞文以揭諸墓且曰先君之棄代也賓元方在¶髫幼
孩甚騃莫省所圖後逮事諸父始聞稱述其遺¶行以教
<pb:KR4d0569_WYG_023-17a>
葢七歲就學操觚櫝如素習而秉志不凡動¶異羣兒大
父愛之甚毎撫其背曰噫我祖父以簪纓¶遺胄而濟其
德美顧幽而不揚異日亢吾宗者不無¶望於是子也伯
祖知州府君殊靳許可毎見即竒之¶曰唐氏世𦙍在此
而已既長益耽於學有進取長才¶父乃命之遊京師挾
竒策以干諸公貴人時以母體¶久羸不欲行迫之乃浮
海而北渡黑水洋至登萊界¶天忽反風舟南漂三晝夜
夢寐中如見母遘病有忍¶死待兒之語驚起覓所在則
<pb:KR4d0569_WYG_023-17b>
舟行已近家即登岸馳¶視之而母果病棘遂泣禱上下
神祗得尋愈天相孝¶道彰彰如是也又嘗侍母氏有聞
如諸父之謂且具¶教曰汝父自海上歸益無意仕進獨
脩其政家庭間<md:KR4d0569_SBCK_023-11a>¶其事父母愿而和敬而順毎遇盛怒必
下氣低顔微¶言以悟之冀得其歡心乃已其待兄弟溫
恭友悌雍¶睦惠諧五服之中雖或分門以處割户以居
而必親¶必愛不趐若同堂其在閨門媟慢之氣不形忿
&KR1264;之¶色不兆為夫婦十有餘年賓而禮之若嚴君焉又
<pb:KR4d0569_WYG_023-18a>
泣¶謂曰汝父行不負於神明德不愧於士類而竟止於¶
是豈食其報者在汝後人耶吾自汝父死毎鬻簪珥¶質
裳衣延師以教汝使汝兄弟不失身賤夫奴𨽻之¶為者
知汝父之有子也及汝之子長吾復督汝教之¶如吾之
教汝者知汝父之有孫也吾雖不能必汝等¶之成立然
能必汝父之有後也汝宜知之賓元泣而¶識諸心不敢
忘惟我先君有德有行而不肖孤不能¶以盡知幸而有
聞於諸父與毋氏者又不得令辭以¶登載綿歴歲年以
<pb:KR4d0569_WYG_023-18b>
至於今而猶强顔斯世者何如人<md:KR4d0569_SBCK_023-11b>¶也先生言可垂後而
志在恤孤其尚有以葢覆吾唐¶氏也哉敢固以請予謂
賢者貴而仁者壽天之道也¶處士君宜貴且壽而卒虚
其應天道之難明也嘻乎¶甚耶遂悲而受其辭處士諱
榮祖字景輝其先蜀人¶與子西先生同譜系因仕徙汴
六世祖百二居士復¶自汴南徙即四明之定海家焉曾
大父諱惟忠大父¶諱霆之父諱茂宏娶姜氏有賢行寡
居幾三十載大¶節皎如颺於姻族生子男二人長即賓
<pb:KR4d0569_WYG_023-19a>
元次曰璲賓¶元璲之未生也處士嘗抱幼弟以為子命
之曰珍三¶人皆知讀書勵行有處士遺風女二人長適
姜賓和¶次適王子志孫男三人曰文與曰林曰太平孫
女二¶人俱在室生於元貞丙申八月二十二日卒於元
統¶甲戌十月二十八日年止三十九墓在家西一里許¶
古唐村之原銘曰<md:KR4d0569_SBCK_023-12a>¶豈才之劣而不顯榮豈行之愆而不久生彼皆蒙其¶慶
此獨厄於命爾子爾孫其尚俟夫天之定耶
<pb:KR4d0569_WYG_023-19b>
　　　鄞沈明大墓誌銘¶
明大既卒之明年其壻唐轅代致孤子源之言曰先¶人
生無聞於時死宜得銘以傳而世之知先人者復¶鮮先
生愛轅以及源且重知先人則先人之緒言遺¶行將先
生是託惟哀而執筆焉予往歲遊東海主定¶海尹汪君
以敬時轅與源俱受業汪君之門而明大¶未之識也其
後明大延致汪君於家俾子若壻以卒¶業予始因汪以
往謁明大明大為之刲羊釃酒縱飲¶盤隱軒或擊缶而
<pb:KR4d0569_WYG_023-20a>
歌或拂衣而舞有戀戀相歡洽之¶情後二年汪君既沒
予往明大問訊焉而明大亦死¶矣嗚呼其忍執筆而銘
諸明大諱輝卿姓沈氏其先¶呉興人有諱陵者呉越王
時官四明遂家焉五世祖<md:KR4d0569_SBCK_023-12b>¶清遐居士文彪以奥學峻行
與楊文元公為忘年交¶嘗别築亭館招文元講道其中
命子民獻壻劉厚南¶執經座下更相問難而高風逺韻
萃於一門曾大父¶芑鎮江府教大父槱孫父如翁皆處
而不仕沈氏累¶世富饒至明大而家益落明大削衣貶
<pb:KR4d0569_WYG_023-20b>
食以度艱虞¶儉設薄施以致充裕中年而降益大治園
田耕稼以¶自足無捨己為人意人有勸之仕則辭語之
以隱德¶則諾一日源將從祿藩閫明大斥之曰吾家以
詩禮¶相傳棄儒而即吏非吾志也立止之惟教之勤儉
艱¶苦曰吾貧時與汝母養吾親皆躬操井臼而不為勞¶
汝忍忽忘以求逸耶明大自奉雖甚嗇然遇人多恩¶有
餘財間以周親舊之急而最喜與賓客故人相娯¶樂其
有過逢輒相從飲酒醉即慢歌江左諸賢詩詞¶蹲蹲起
<pb:KR4d0569_WYG_023-21a>
舞連日夜不厭平居質直不阿人有過恒面<md:KR4d0569_SBCK_023-13a>¶折之苟得
一善亦唶唶稱道不已以故莫有怨嫌之¶者於是變故
日臻情煩思擾但語身世事輒泫然流¶涕葢久而成疾
越數月遂卒明大生於至大庚戌九¶月十九日卒於洪
武己酉三月初七日以某年月日¶葬於某鄉某原其配
唐氏有婦德子男二長即源次¶溥女一嫁轅配之姪也
孫女二俱幼銘曰¶
惟沈之宗實熾而昌至於清遐事文元以彰其子其¶壻
<pb:KR4d0569_WYG_023-21b>
理學則紹伊清遐之教文元之道明大之生遭家¶孔棘
為瘁為艱以有衣食迨至末暮纂序清遐乃延¶碩師以
淑其家曰源曰轅亦克允蹈觀明大所立於¶先有耀猗
歟明大宜顯而揚既明且慎卒處以藏善¶積於躬澤及
其子沈之有後庶其在此¶
　　　元贈江浙行樞密院都事劉君墓誌銘¶
君諱天祐字祐之姓劉氏其先山東人也後遷河南<md:KR4d0569_SBCK_023-13b>¶之
杞縣六世祖興仕宋從高宗渡江居於杭故又為¶杭人
<pb:KR4d0569_WYG_023-22a>
大父汝良宣德郎判登聞鼓院父元龍君生而¶凝重不
好戲弄父死時雖甚幼已自卓立如成人能¶葬父喪及
大父母喪之未舉者人謂劉氏有子矣其¶後稍事生業
家益裕乃痛念父不逮養而一其孝於¶母飲食供奉惟
母之所嗜外祖母寡居浸老君迎養¶於家沒而禮葬之
凡所以安母之心者無不至一日¶君失配偶内雖甚悲
悼而外無憂容曰恐傷母心也¶及母卒君持喪盡禮比
葬有雙鸛巢墓上久而不去¶葢孝感所致云君蚤從吾
<pb:KR4d0569_WYG_023-22b>
衍先生學縱觀經史涉獵¶諸子百家為人質實無華恂
恂畏謹甚其接親戚交¶朋友一本於誠敬而遇鄉曲尤
有恩人有質錢者久¶而子本俱不償則取其券焚之君
蚤食祿於時後以¶母老棄不就年將七十始因子貴封
從仕郎江浙等<md:KR4d0569_SBCK_023-14a>¶處行樞密院都事踰年遂卒至正二十
三年十一月¶三日也得年六十九卒之明年三月壬午
葬錢塘縣¶之履泰鄉配陳氏先十四年卒追贈宜人與
君葬同¶竁子男二人長文德從仕郎福建等處行中書
<pb:KR4d0569_WYG_023-23a>
省左¶右司都事次文質兩浙都轉運鹽使司書吏女二
人¶適呉興沈佑滎陽鄭友仁孫男七人曰中曰申曰本¶
曰用曰庭曰庶曰永中慶元路儒學教授申汀州路¶蒙
古學錄餘皆未仕君既葬中以都事君命持嶺南¶肅政
廉訪司知事王魯之狀授予曰求為銘銘曰¶
行孝而敬學擅而正邦之傑兮鼎不拄車筐不持廬¶顧
孑孑兮惟德之肖惟忠之教啟後烈兮國慶既施¶命服
有輝亶昭晰兮我作銘章以賁其藏為善者之¶轍兮
<pb:KR4d0569_WYG_023-23b>
　　　元逸處士夏君墓誌銘<md:KR4d0569_SBCK_023-14b>¶君諱榮達字仲賢姓夏氏四明人自少懷才負氣不¶肯
受人侮辱轢蹙然家故貧又無資地可以圖進取¶一日
歎曰與其進退皆困莫若擇一要津為貨殖謀¶幸而遂
我志可舒乃以定海之白砂為宜遂自鄞縣¶徙居之其
地當海舟泊步處而絶海之商通蕃之賈¶往往貿遷於
此君為之數年泉餘於庫粟餘於廩而¶定海之言富室
者歸夏氏君於是益大治廬舍中為¶奉親之堂而虚其
<pb:KR4d0569_WYG_023-24a>
左右諸室以俟兄弟之合居仲兄¶季弟合居已日久而
伯兄亦繼挈妻子至女弟適人¶早寡一子在幼俱取之
來一家之事悉身任之無巨¶細其有費處分者亦毅然
竟往不見有顔色曰葛藟¶猶能芘其本根況人乎父嘗
被陷私鹺事吏讞久不¶白君泣愬有司即平反以出又
嘗為郡司税曹氏所¶搆且誣伏君百計雪其寃不克曹
葢西州巨家在位<md:KR4d0569_SBCK_023-15a>¶者多向意助之一家盡駭君曰無苦
吾第愬之肅政¶司父枉可伸既而果然曹亦以是黜鄉
<pb:KR4d0569_WYG_023-24b>
民有以鈔法¶被收者吏受賄聽其偽指君以次兄亦在
株逮中為¶白諸上官即日釋去里楊姓為鄰讎中傷當
坐君盡¶力直之李氏孤貧而願學君育而教之林婦病
亟當¶服參附靈砂諸貴細藥而無資以致君出所藏濟
之¶君讀書雖不多然雅敬賢士夫而聽其話言子若孫¶
必延名師儒以教雖臧獲賤𨽻亦委曲嫗喣得其心¶平
居和易恭謹恂恂如懦夫至其為義則踔厲風發¶勇不
顧前後其所樹立殆不可及集賢院聞而嘉之¶為錫其
<pb:KR4d0569_WYG_023-25a>
號曰元逸處士祖諱祖貴父諱文華皆有隱¶德娶蔡氏
孝順祗脩克為君配子男一人曰琛女五人¶長適王牧
次適陳關其餘幼也琛有孝行屢嘗刲股¶己母病昆弟
八人君於次為第四皆僇力起家而君<md:KR4d0569_SBCK_023-15b>¶之功居多生於
延祐甲寅十月五日卒於至正辛丑¶八月四日以癸卯
十一月十九日葬鄞縣界中蔡氏¶後十年亦卒與君葬
同穴嗚呼世之人當父兄安居¶無事時亦孰不以孝弟
稱哉然一旦遇禍患落陷穽¶不能一引手救反煦煦孑
<pb:KR4d0569_WYG_023-25b>
孑以相咎者有矣此其齷¶齪無為視父兄如路人聞君
之風亦可少愧哉君前¶時遭家之困急於自為故所就
僅如此使其出而為¶人取一城一障乘之則徇忠報國
以敵愾於當時者¶要必大可觀矣惜乎才不為世用志
不行於時也君¶卒之若干年琛以其師陳剛之狀徵予
銘遂銘之其¶辭曰¶
貧不奪氣富不失義維士之雄踣强折姦卒直其寃¶乃
才之充及至守身卑讓肫肫何行之恭我作銘誄¶以載
<pb:KR4d0569_WYG_023-26a>
厥美垂之無窮<md:KR4d0569_SBCK_023-16a>¶　　　故翰林待制致仕汪君墓誌銘¶
前定海縣尹翰林待制致仕淳安汪君既卒之明年¶其
子循屬君之從甥俞溥考次君之官氏邑里與其¶行事
之實為狀以書來告曰先君之葬既得日月不¶可以不
銘銘之莫如子宜孤也敢請葢予嘗由海道¶往山東候
海風於鄞君時治定海朝夕過從甚相好¶予後復客鄞
而君之去定海已久鄞之人談君之政¶猶亹亹不釋口
<pb:KR4d0569_WYG_023-26b>
若君者非獨平生之舊可哀而其為¶政於定海者皆宜
見於予文宜其來請於予也乃為¶誌其墓而銘之君諱
汝懋字以敬其先歙人唐忠武¶將軍越國公之子廣遷
睦之青溪今淳安縣也曾大¶考南强宋户部架閣官大
考夢發考斗建倜儻有竒¶志在京學嘗率同舍生伏闕
上書攻賈似道誤國至¶元内附從蛟峰方公講道石峽
書院君自幼端謹不<md:KR4d0569_SBCK_023-16b>¶好戲弄而警敏絶人讀書數過輒
不忘稍長從呉朝¶陽夏大之洪本一三先生學治經後
<pb:KR4d0569_WYG_023-27a>
以春秋試江浙¶鄉闈不售僅中庚寅乙榜考官柳公道
傳有遺才之¶憾特薦君行中書授丹陽縣學教諭再調
青陽㑹壬¶辰兵起率鄉兵捍縣境平章伊嚕布哈爾公
統大軍¶至以功舉陞鄉郡教授僉憲哈喇琿公又舉充
浙東¶帥府令史副都元帥巴延布哈徳濟公又舉攝鄉
縣¶君初不欲就元帥公素竒君謂曰親老顧擇祿耶君¶
矍然起就之後調將仕佐郎浙東帥府都事未幾授¶登
仕郎慶元路定海縣尹兼勸農防禦事居位五年¶乃以
<pb:KR4d0569_WYG_023-27b>
老病乞致仕守不從即扁舟宵逝朝廷嘉之以¶前職致
仕階文林郎已而版圖内附君間關歸故里¶明年己酉
七月十有六日以疾卒於家享年六十有¶二某年月日
葬某鄉某原君於書無所不觀為文章<md:KR4d0569_SBCK_023-17a>¶操筆布紙數百
言立就事父以孝聞為人恂恂蹈規¶矩持已約而廉與
人交盡其義或有所不合遇之無¶厚薄居官一以樂易
為務而按姦發伏世吏莫能抗¶御吏不察察然終任之
間不使能得一錢於刑寧失¶有罪不肯法外傷人於賦
<pb:KR4d0569_WYG_023-28a>
斂度民所當輸乃與為期¶㑹未嘗取疾爭先其為民興
利除害若嗜欲疾痛之¶在已所至必以教養為職業始
任丹陽復侵田一百¶八十畝脩先聖廟建先賢祠宇作
禮器與其邑人春¶秋釋奠興於學其在浙東在鄉縣皆
有聲浙東以慈¶恕簡靜贊上官釋溫慶之民被誣以盜
者數十百人¶鄉縣甲民誣乙民聚衆為不軌守檄君覈
君還力白¶其實非守是君所白悉縱之乙德之曰非汪
公吾屬¶如何矣在定海時益以禮讓化其民民有兄弟
<pb:KR4d0569_WYG_023-28b>
既分¶而復合者有讓爭田而不取者亦有婦勸其夫以
和<md:KR4d0569_SBCK_023-17b>¶義者君皆造門奬厲不使有所懈他郡富人僑居縣¶
南鄙同邑子盡殺一家而以其貲去久之罪不正逮¶繫
且百人君驗治三歲兒盡得其隱伏殺人者論死¶餘皆
釋不問有盜夜刼民財民疑其鄰愬之官君時¶適公出
其僚鞫鄰使當罪君察其寃為變其獄辭僚¶恚出語訕
君君不為動既而鄞縣獲真盜事遂白民¶有酤釀佃人
家佃人被醉夜歸以杖擊其壁壁壞甕¶缶盡傾壓酤釀
<pb:KR4d0569_WYG_023-29a>
人亟起護其器偶中擊即死縣議以¶故殺君從容一言
使吐實得減死論一嫗有布在機¶夜失去嫗愬外人盜
君往視之獨鞫其壻使首服後¶果得布人問之君曰吾
視其竇不可以容人而室中¶他器無所取故知非他盜
聞者皆歎服縣多虎或入¶市郭為民害君齋戒禱之神
明日衆見虎浮江往他¶境嘗宿南鄉廣嚴寺聞虎咆哮
君衣冠夜起禱之如<md:KR4d0569_SBCK_023-18a>¶前時詰朝有樵入山見虎伏地臥
集衆逐之乃死虎¶也事傳京師翰林承旨張公翥為作
<pb:KR4d0569_WYG_023-29b>
贊歲比旱君行¶赤日禱鴈潭見雙鴈飛舞導前有雲勃
勃起潭所雨¶乃旋作後復禱十龜潭有龜浮水出其雨
亦大至君¶之為政類如此娶方氏贈恭人子男三長曰
復出為¶伯父後次即請銘者季曰徽女二人長適方翊
次適¶胡斌孫男二鑄鉦孫女二俱在室初京學公無子
晚¶歲始得君當君未生時嘗抱胡氏甥㑹之為之後㑹¶
之又無子因遂命君後之君以父命事之如親生其¶後
㑹之欲正其昭穆乃為文囑君俾復為兄弟君泣¶拜已
<pb:KR4d0569_WYG_023-30a>
謂諸子曰終吾身以父事之死後正名可也故¶當屬纊
時始命子復後㑹之天倫父命庶幾兩盡之¶矣君所著
書有春秋大義百卷深衣圖考三卷禮學¶幼範四卷善
行啟蒙四卷歴代紀年四卷山居四要<md:KR4d0569_SBCK_023-18b>¶四卷遯齋稾三
十卷藏於家觀君之所立可謂有古¶君子之遺風非耶
然自顧利冒恥之俗興士多矜智¶飾名譁世以取寵行
已居官一切從事空文而不忌¶其能嗇外脩内蒸蒸德
讓如君者世固不之貴而亦¶莫能知之也故於君之事
<pb:KR4d0569_WYG_023-30b>
予喜為之見於文使後之¶知君者得覽焉其銘曰¶
神徂聖伏道久隳士俗靡靡日以卑外固藩飾内則¶非
謂名可盜世可欺衆方慕效君獨違顧取絃歌化¶海陲
棄捐斤斧引纆徽窽實靡訂識者誰有儒一生¶心獨知
為編墜行述銘詩聲名自可百代垂噫君雖¶死其何悲¶
　　　明故太素處士趙君墓誌銘¶
太素處士趙君既卒之始年其孤致書鄞江之上而¶泣
告曰先人有遺言焉我死必求戴子銘戴子吾姻<md:KR4d0569_SBCK_023-19a>¶婭也
<pb:KR4d0569_WYG_023-31a>
知之為最深其銘我為宜予受書而長慟葢久¶而不忍
措一辭也已而¶召命逺臨有司交迫上道甚急其孤復
俾吾兒來促¶銘且曰不得銘則不肖孤隕命於先人無
以畢兹窀¶穸之事矣敢固以請予復受命而長慟乃於
道途倉¶卒之際收涕而序之曰君諱良賢字思復晚乃
自號¶曰太素子其先汴人系出宋宗室有諱不玷者官
浦¶江因占籍焉曾祖汝但祖崇䙎父必俊世稱梅石先¶
生母朱氏先生故諸王孫天性倜儻左右事之難得¶意
<pb:KR4d0569_WYG_023-31b>
朱夫人亦性嚴氣烈諸子中莫有當其心者君獨¶先意
順承以孝以養而滫瀡之奉曾不以家窶而廢¶豐以故
父母愛之恒異於他子兄弟四人而君居其¶季君咸事
之如事父其伯兄太初翁早受道家無為¶之説黃冠野
服蕭然有出塵意君竊慕效之故友愛<md:KR4d0569_SBCK_023-19b>¶為特至二姊一
妹皆不以既嫁而稍疏而於仲姊為¶尤厚仲姊則予妻
毎語予曰吾與季弟自幼至老無¶一語之不合一事之
不諧真得手足之誼者也於是¶二兄俱即世其一兄又
<pb:KR4d0569_WYG_023-32a>
逺處淞上歲時不得以㑹聚¶乃愴然有慨於心率諸從
子詣祠堂神位前反覆告¶戒號泣為誓約務使居同室
食同㸑斗粟尺布莫敢¶私毎旦雞初鳴躬率諸子諸婦
與諸孫拜祠下退坐¶堂上長幼以次序立俯首聽誨言
如是者若干歲或¶謂君執禮太嚴而不克以有終惜哉
君娶同邑黃氏¶有淑行生子男二人長曰友鍾次曰友
鏜俱善守先¶志女一人適戴思忠孫男三人季晏季煜
季昻君生¶於元至治壬戌八月十有二日卒於¶國朝洪
<pb:KR4d0569_WYG_023-32b>
武十五年四月初九日卒後以其年十月辛¶亥葬縣東
九里森塘之原與黃氏合窆焉君性剛而<md:KR4d0569_SBCK_023-20a>¶志柔言激而
行粹孝友之懿實本乎天質與人交慨¶然推腹心而於
恩誼為最隆也讀書取通大義不屑¶屑章句之末晚慕
黃老長生久視之術久而粗若有¶得一日病癰即索湯
沐浴囑以後事命置棺於後堂¶怡然而逝嗚呼若君者
可謂遊戲生死者矣予與君¶幼同學壯同里閈老同志
顧以人事之不齊餬其口¶於四方而不獲旦暮同起處
<pb:KR4d0569_WYG_023-33a>
偶一來歸則拳拳焉以¶葆精毓神之要相勉勵期久住
於斯世曾不幾時君¶僅以中壽卒而予又以禍患餘生
未卜死所回視向¶者之言恍如夢寐則君之行事尚忍
執筆而銘之耶¶然二孤之所託不可以虚辱而君之遺
命不得以重¶違也姑序次平生梗概與卒葬歲月而繫
以銘曰¶
尊正學敦孝友參異教期壽耉志不伸數實囿述銘¶辭
播永久石可泐兮名不朽<md:KR4d0569_SBCK_023-20b>¶
<pb:KR4d0569_WYG_023-33b>
　　　亡女張孺人戴氏墓碣銘¶
浦江張氏居縣南戴氏居縣北素以道義相厚善張¶氏
有子曰琪戴氏有女曰鳳皆賢兩家父母皆願與¶為昏
而戴氏之女遂歸張氏張氏富室戴氏乃寒門¶於其歸
也衣飾服御皆母嫁時物其約素可知然列¶處華靡怡
然無慍容或誚之曰我自樂此也觀其意¶葢不忍豪髮
傷父母心在父母家父母衣食待之而¶後安昆弟姑姊
妹咸賴以拊循在夫家事舅姑如父¶母待伯叔娣姒如
<pb:KR4d0569_WYG_023-34a>
兄弟姊妹相夫以成其志而宜於¶家嚴饋祀和屬人慈
幼字微無不合於義歸數年無¶子即子其夫之兄子機
幼而姁姁撫之長而教育之¶曰吾待之甚於己出然後
家人待之能不異吾之所¶出也舅姑卒喪之戚而禮語
及必泣下沾襟謂不得¶盡婦職母病經年晝夜扶持忘
其身之憊歿則哀毁<md:KR4d0569_SBCK_023-21a>¶成疾終喪而癯然不能勝人事葢
久而益殆一日集¶家衆訣别從容若常時氣奄奄猶忍
死待弟而弟至¶忍死待父而念父之不及見移頃而絶
<pb:KR4d0569_WYG_023-34b>
内外大小聞¶之無不傷悼後一年其夫卜兆於家旁之
松山將以¶月日葬以書馳告其父戴良曰昔梅聖俞妻
謝氏年¶三十七而亡聖俞閔其賢而蚤世也請於歐陽
文忠¶公述銘以著其不朽今吾妻之賢實同謝氏而即
世¶之早亦如之獨為之夫者無聖俞之學不能致文忠¶
之銘揭諸墓諺有之知子莫若父幸賜一言少慰亡¶魂
於地下予曰嗚呼甚矣老者之痛其女也何能遏¶吾之
悲哀以寫無窮之憾乎遂涕泣而序之張氏之¶父曰誼
<pb:KR4d0569_WYG_023-35a>
母于氏戴氏之父曰良母趙氏一子即機生¶於元之至
正辛巳六月二十一日年十七歸張氏凡¶二十有四年
而卒洪武己未三月二十五日也得年<md:KR4d0569_SBCK_023-21b>¶三十有九明年
十二月十七日葬之日也銘曰¶
戴有孝女張有敬婦既諧舅姑亦順父母作善之報¶悉
享壽耉胡獨汝嗇竟夭而死吾聞盛世父不哭子¶忍使
老親啼號送柩仰天俯地無所歸咎刻辭墓門¶庶幾永
久
<pb:KR4d0569_WYG_023-35b>
　　祭文¶
　　　祭揭祕監文¶
惟公之先玉蘊珠藏逮及顯考始大而昌紫衣象版¶金
馬玉堂當元盛際輝映四方如唐昌黎如宋歐陽¶公續
厥家纂文有光儒林杞梓藝苑鳳凰公之學問¶洞徹汪
洋既遡濂洛復泒湖湘折以聖言㑹乎衆長¶公之詞語
峻潔渾剛上規莊屈下法班揚一掃塵軌¶高蹈康莊公
之持已仁肝義腸公之接物春日秋霜¶籍甚聲華亟踐
<pb:KR4d0569_WYG_023-36a>
朝行初居胄監發硎劔鋩繼典南宫<md:KR4d0569_SBCK_023-22a>¶教繹薦颺乃入詞
垣乃遷奉常文傳四國禮定一王¶帝念逺民俾莅遐荒
曰省曰憲以騰以驤揚涇激渭¶走仆起僵我黨聞之驚
喜失牀長途方騁時忽擾攘¶埀翼海島失勢江鄉朅來
四明假榻僧房朝冰暮蘗¶清苦自將回視故里一何渺
茫公其處之渾似鄉邦¶耆人宿德日就凋喪惟公巋然
若魯靈光庶幾百歲¶兀此老蒼斯文柱石吾道垣墻如
何今者天降不祥¶一疾而徂事出倉皇居四品秩亦云
<pb:KR4d0569_WYG_023-36b>
顯彰壽踰七旬¶孰曰夭殤況有賢子逸氣昻昻肯堂肯
搆吐語成章¶公雖已矣夫豈真亡我等與公同處異鄉
稱詩譽文¶咸被教綱公有疾疢我藥我嘗為留庶日已
遂平康¶餞我於庭神全氣强曾不信宿凶訃在傍公初
病亟¶忍死我望臨絶之夕語猶琅琅公實知我我其敢
當¶負此幽冥吁嗟痛傷長號送終涕淚霑裳一奠告情<md:KR4d0569_SBCK_023-22b>¶俾也可忘嗚呼哀哉尚饗¶
　　　祭汪遯齋文
<pb:KR4d0569_WYG_023-37a>
嗚呼生而無見於時為凡民死而無聞於後非偉人¶有
見有聞維我汪君君之方幼敏睿倜儻習詩禮於¶家庭
親爼豆於鄉黨及其既壯學葩而正紹聞先達¶之格言
密受師資之正印外無物之不燭内無理之¶不瑩近而
舉之學逺而薦之鄉儼麟筆之炳煥庶鵬¶程之奮揚志
則孔高時不吾以俗學薰骨危言入髓¶鳴丹鳳於燕雀
之壇奏黃鍾於筝笛之耳亶一意以¶孤行亦羣情之所
忌始教丹陽繼攝鄉縣東閫南臺¶亦辟於掾乃三仕而
<pb:KR4d0569_WYG_023-37b>
三已信吾道之方賤迨至末暮¶僅拜朝除作令五載於
海之隅既刑政之克脩亦教¶化之荐敷遂使魚鹽之俗
胥為禮義之居方礲石以¶紀功忽挂冠而歸沐何遭世
之孔艱復稟命之不淑<md:KR4d0569_SBCK_023-23a>¶攝提轉而屈子乘鷖單閼逢而
賈生賦鵩雖運㑹之¶偶然抑民生之無祿然其聲譽之
靄靄固已傑出於¶當時而於文字之超卓又足歴歲月
而昭垂其亦有¶以自附於偉人之列而不為凡民之歸
矣顧念長途¶漫漫言笑晏晏扁舟餞别歘焉聚散謂雲
<pb:KR4d0569_WYG_023-38a>
山之可期¶竟此身之成幻嗚呼哀哉大道之行老不哭
死奈何¶九十之親翻送六旬之子此逺近聞之所以神
飛而¶魄褫也吾儕小人悉俾深知或姻親之早結或交
友¶之晚依或以編氓而承事或以門第而得師當訃音¶
之逺播聊設位以致祠嗚呼哀哉哭野則疏哭寢則¶疑
爰即僧舍以聲我悲葢上為吾道惜而下以悼其¶私嗟
嗟汪君知乎不知尚饗¶
　　　祭外舅趙處士文
<pb:KR4d0569_WYG_023-38b>
維年月日子壻戴良謹於羇旅具香幣之奠併錄墓<md:KR4d0569_SBCK_023-23b>¶銘
一通遣從子溫展告於¶外舅故梅石處士趙公之靈惟
公純德懿行足以範¶乎俗卓識高風足以勵乎世顧抱
負之何如豈窮通¶之有異方國步之無虞戒舟車而逺
逝或西江與南¶粤或東甌與北薊觀其目力之所及與
夫足跡之所¶至非名山大川之瑰瑋則㝢縣神州之雄
麗然不過¶資筆底之詩材擴胸中之文氣詎金紫之足
拾任纓¶緌之可貴迨春秋之孔高益舒情而肆志高予
<pb:KR4d0569_WYG_023-39a>
冠之¶岌岌長予佩之纚纚或訪柳於東鄰或彈碁於南
里¶上不恤夫天運之變遷下不聞乎世道之隆替緣有¶
子而有孫庶優遊以卒歲裘葛已適乎溫涼食飲肯¶虧
乎甘旨雖儒素之酸寒要娯情於莫齒何耄年之¶已屆
竟期頤之難企良也不才忝居門壻爰自童烏¶即承教
示當磨礲之浸久稍知名乎士類暨方面之<md:KR4d0569_SBCK_023-24a>¶需賢遂牽
聯於班綴曾榮遇之幾何歘風塵之交起¶視我得與我
失毎心存乎憂喜念終始之恩情實淪¶肌而浹髓謂忘
<pb:KR4d0569_WYG_023-39b>
義於暫疏乃承凶於永棄想丹旐之¶翩翻尚遲疑乎别
袂胡事生之既失仍送死之莫遂¶幸臨沒之緒言猶託
我以銘誄儼鬼神之如在敢斯¶須之遺墜望蒼天而致
辭託迴風以揮淚靈其有知鑒¶此誠意尚饗¶
　　　祭趙立道文¶
嗚呼昔我蒙幼我居下里子以名門來壻伯姊遂緣¶姻
好同踔並跱既親且昵人莫與比子返於邑我來¶自山
授館授粲顧之眷然彼渾以剛此悖而頑諄諄¶誨化罔
<pb:KR4d0569_WYG_023-40a>
匪德言荐及成人憂我無配不蓍不蔡室以¶賢妹繼兹
而後愈狎愈愛我往子來何有内外蛩響¶之夕鳥鳴之
朝林遊野處子歌我謡或喜以笑或悲<md:KR4d0569_SBCK_023-24b>¶而咷凡我之逢
亦子之遭曾不幾時兵戈四起爰究¶爰度我行子止日
月于邁倐踰一紀生濶死休後㑹¶有幾兩地相望各天
一涯子不出鄉我尚為羇我有¶家室將子是依子之不
淑嗟我之衰我昔西征子實¶命我思而弗得遂不我可
惟不子從卒罹轗軻以至¶於今殃慶罔保興言及之隕
<pb:KR4d0569_WYG_023-40b>
涕傷神豈不欲往道阻¶曷因庶幾後此天合朋鄰此志
莫諧長負幽冥嗚呼¶居不恤患疾不視藥斂不憑棺瘞
不繞槨莫補我愆¶何承子託天固使之亦心之怍嘻其
已矣永隔死生¶我誠孰鑒我衷孰明祭以敘哀文以告
情有淚如河¶與酒俱傾嗚呼哀哉尚饗¶
　　　祭先姊趙安人文¶
維年月日弟戴良謹於逆旅遣姪溫逺致香幣之奠¶併
墳記真贊各一通展告於<md:KR4d0569_SBCK_023-25a>¶先姊安人柩前而侑以文曰
<pb:KR4d0569_WYG_023-41a>
嗚呼衰門薄祐降集艱¶危由始暨終可愕可悲我之初
生母病痱痿朝斯夕¶斯呱呱涕洟姊實念我負任提攜
既虞水火亦免癘¶疵越在髫齓姊已有歸乃復挾我問
友求師壯有室¶家晚築門基教男配女咸姊之依爰及
暮齒遭逢百¶罹倉皇播遷保此庸癡千里故鄉相望歔
欷毎申訓¶語俾逺禍機暨官方面曾不幾時城郭如昔
人民已¶非乃淪草莽曰海之湄頓地號天惟姊之思飢
不知¶食寒不知衣孰謂斯日凶報逺馳嗚呼哀哉疾不
<pb:KR4d0569_WYG_023-41b>
視¶藥斂不憑屍葬不繞墳生死恩虧臨沒有命俾記容¶
儀寧敢遺墮天實臨之乃陳贊辭以揭孝帷併輯懿¶行
篆之墓碑顧纏世議奔赴莫宜我志孰明我愆孰¶裨先
王制禮情義並施喪服大功今必以期遥望松¶楸歸瘞
有期長慟送哀終天永辭尚饗<md:KR4d0569_SBCK_023-25b>¶　
　
　九靈山房集卷二十三¶
<md:KR4d0569_SBCK_024-1a>¶
<pb:KR4d0569_WYG_024-1a>
欽定四庫全書
　九靈山房集巻二十四¶　　　元　戴良　撰
　　越遊稾第一
　　辭
