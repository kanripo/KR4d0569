# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:18.630558
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0145-020九靈山房集-卷第二十.
<pb:KR4d0569_SBCK_020-1a>¶
九靈山房集卷之二十¶
　鄞㳺藁　男戴禮叔儀類編¶
　　　記　&KR0025;孫侗伯&KR0004;同編¶
　　　　一經齋記¶
一經齋者四明唐起賢教子之室也起賢不以予為¶
無似嘗館致是齋俾與子林相周旋一日喟然語予¶
曰吾僻居東海交際不及扵公卿行㳺不出乎呉越¶
然面目之𫠦及見耳之𫠦及聞亦多矣環海之濵民¶
居軄軄有資累鉅萬者焉有田連阡陌者焉有家豐¶
禄食者焉曽不㡬時其人巳死而子&KR0002;孫不能以乆¶
守問其資則庫蔵墟矣問其田則易主屢矣問其禄¶
則歸之官矣噫彼之為子孫計者不亦淺淺㢤吾年¶
㡬五十而止有一息上而宗祀之𫠦&KR0009;下而嗣㣧之¶
𫠦託在是而巳豈不欲效世人稍𨺚産業以為無窮¶
<pb:KR4d0569_SBCK_020-1b>¶
之遺㢤頋以覆轍之鍳痛入吾心因取漢&KR0330;賢遺子¶
黄金滿籝不如一經之言名𫠦居齋以勗之子𦍒為¶
我記其事而且有以教林也予乃作而言曰經者出¶
扵聖人之手而存乎易書詩禮樂春秋孔孟氏之藉¶
以故世有四經五經以至六經九&KR0052;十三&KR0052;之名今¶
起賢以一經名齋其言固有自来然𫠦以教其子者¶
不既狭矣乎徐而思之學者盖欲明夫天理民&KR0212;自¶
然之物則也天理民&KR0212;之𫠦在固有不依文字而立¶
者然古之聖人欲明是理扵天下而埀之萬世非託¶
文字則不能以自𫝊也故自伏羲至于孔子而垂世¶
立教之具粲然矣後之學者必将由是沈潜參伍以¶
明乎在我之本然然後知有𫠦至而力行以終之其¶
為道不既蕳且易乎然自世變俗衰為師者不知𫠦¶
教為子弟者不知𫠦學則其求之扵文字者乃在乎¶
<pb:KR4d0569_SBCK_020-2a>¶
記誦訓詁文辤之間是以書愈繁而理愈晦學愈勞¶
而心愈雜此無他盖不知天理民&KR0212;之本然在我而¶
不在彼也學者扵此苟能棄其俗學之繁勞以求聖¶
學之蕳易則一經既明而諸經之理皆㑹之扵方寸¶
𫠦謂由書而心由心而身由身而國而天下&KR0503;踪古¶
昔有不期然而然矣雖然昔人有三年而讀一經者¶
有皓首而窮一經者亦有白首而不能通之者其用¶
力也深其收功也逺一經之教詎可以易心求㢤林¶
也能以而父之心爲心知夫天理民&KR0212;無待扵外求¶
而静以持之敬以存之使此心之神明清虚純一有¶
以爲受學之地然後謹之以條約𫿞之以矩度大玩¶
&KR0052;中之𫠦藴真積力乆日就月将異日彬彬而起爲¶
國效用雖匡衡以一經致&KR0535;相師丹以一&KR0052;位三公¶
公孫弘以一&KR0052;䖏台鼎可馴至矣&KR0330;公之言夫豈欺¶
<pb:KR4d0569_SBCK_020-2b>¶
我也㢤敢以是復扵起賢起賢改容謝曰善乎其為¶
言也請書之壁間以為吾兒楷範¶
　　　　春暉樓記¶
春暉樓者慈溪方君景良與其弟景輔奉母之樓也¶
&KR0004;景良之父即世夫人撫其遺孤以立其家業扵是¶
景良服詩書之訓成人矣念無以報母之徳惟得禄¶
以為飬庶可以娯親乃以才諝自效為鳴鶴塲司令¶
毎公退率昆弟子姓晨昏定省寒暑温清恭和愉恱¶
之容甘旨滫瀡之味適其意不違其禮既又作樓扵¶
&KR0397;室之左以奉之扁曰春暉盖取唐孟東野詩語也¶
景良将以乆&KR0010;月而𫝊子孫伻来徴文以記之嗚呼¶
其情亦切矣凢物之自形自色以緫緫林林扵兩間¶
者何莫而非天之𫠦生㢤天不能以自生而春代之¶
生則陽和之暉靄乎而在天者其發育萬物固不止¶
<pb:KR4d0569_SBCK_020-3a>¶
乎一草矣且是草物之微乎微者也東野乃獨取之¶
以報夫三春之暉盖極言人子之不能報其母之徳¶
也子不能報其母之徳亦猶草之不能報其春之暉¶
此東野親愛之至誠䔍之深口不能言而姑託是以¶
爲喻也景良之心其東野之心乎東野不能以自言¶
而託寸草以喻之景良不能以自喻而假東野以明¶
之其情不既切矣乎詩曰母也天只又曰欲報之徳¶
昊天罔極景良有焉予扵景良無能爲役而寸草一¶
心實同有之故因請記既爲之文而復繫之以歌曰¶
春日&KR0006;載陽寸草&KR0006;芬芳頋瞻斯草&KR0006;使我心傷心¶
傷&KR0006;何極念吾母&KR0006;&KR0154;報之徳春陽&KR0006;燠燠寸草&KR0006;¶
馥馥匪春何生&KR0006;匪母何育奉吾母&KR0006;闢吾居掲春¶
暉&KR0006;遵孟模豈人有心&KR0006;曽是草之不如¶
　　　　四景樓記¶
<pb:KR4d0569_SBCK_020-3b>¶
慈溪北行可二舎有𨻶地曰横塘方氏之族居之方¶
氏避睦州之&KR0333;蹈海而東&KR0244;海舟漂蕩至兹𫠦遂㽞¶
家焉迨今&KR0002;干世矣其地去海&KR0138;二三里近荒塗斥¶
鹵圡不毛食雖有山川丘&KR0676;未見其為勝也自方氏¶
以来居者附行者止地闢人稠閭閻枕籍方氏益廣¶
苐舎治樓居樓成而境大勝前俯平原後臨巨浸島¶
嶼拱其左阡陌亘其右而旁近諸浦溆逶迤南折北¶
匯而入于海如虹飲江而馬奔廐也主人凭欄望逺¶
見海氣騰上與林光山色相蕩𣻌倐&KR0006;昻青忽&KR0006;浮¶
白𣺌乎欝乎如抹如畫而雲霞風雨之晦明花草竹¶
𣗳之榮悴四時景物之變皆輸竒獻秀扵几席之間¶
則斯樓又勝扵横塘矣&KR0605;亥之春予来自定川方氏¶
之彦徳原邀予至横塘徘&KR0422;樓上與之望五壘之山¶
睇雙澗之水挹杜湖之波瀾&KR0259;鳴鶴諸峯之秀愛其¶
<pb:KR4d0569_SBCK_020-4a>¶
江山如昨景物不殊而方氏先澤邈乎其未泯寜不¶
悠然而思愴然而感慨然而歎乎徳原語予曰斯樓¶
也吾先世嘗以四景名之而未有記其𫠦以名者吾¶
子𦍒為我執筆焉乃告之曰二氣流行生生不巳日¶
徃則月来寒徃則暑来而四時之景物迭變無窮也¶
以無窮之景物御夫有限之光隂吾與徳原其能乆¶
樂斯樓之勝乎然天地之造化不常而山川之風氣¶
固在方氏自五代居此上下數百年間故家凋謝無¶
復存者而是家子孫獨能世其詩書之業乆其田宅¶
之利徳原又以純厖之質誠篤之行為&KR0022;人𫠦貴重¶
豈非山川風氣𫠦鍾而致然耶山川風氣之鍾扵方¶
氏既云&KR0779;矣則夫徳原之樂乎是楼也豈止見之一¶
身而已㢤不止扵一身雖謂乆有乎斯樂可也予東¶
西南北之人其登斯樓固有乆近之不同然𫉬與徳¶
<pb:KR4d0569_SBCK_020-4b>¶
原極幽遐之目空得䘮之懐亦且不知樓之髙身之¶
&KR0009;矣紀世徳扵兹樓使来者之有考尚得而苟辤也¶
㢤遂書是以為記¶
　　　　安莭堂記¶
易以明中正之道而中正之在莭盖由内兊而外坎¶
以&KR0003;而行險也人扵𫠦&KR0003;則不知巳遇艱險則思止¶
&KR0003;以行險非莭之得扵中正乎莭之中正而必以安¶
為言者則以四居九五之下以隂而比陽以柔而&KR0025;¶
剛有安行承上之𧰼無勉強矯為之意中也正也扵¶
是乎守之而可常矣世以守莭之女婦况之亦以其¶
安而能常也㢤然上古盛世三光平寒暑時天下夀¶
昌民不夭扎惡覩𫠦謂安莭之事後世聖人憫民生¶
之不遂傷風俗之日偷而安莭之名立焉則安莭者¶
固聖人之𫠦取而非其𫠦願也慈溪翁氏女自㓜恪¶
<pb:KR4d0569_SBCK_020-5a>¶
慎孝祗父母以爲賢而選𫠦嫁得同里方君琬生子¶
原三&KR0010;而琬䘚年少寡居或疑其不能安也翁曰吾¶
聞婦人不事二夫夫天也今死而遂去之是背天也¶
背天不祥死不𠕅&KR0244;乃益經紀家政夜張燈紡織晝¶
課童奴𣗳藝&KR0010;時奉祀一如琬在時有司上之朝既¶
旌其門寵異之原復爲安莭之堂日夕奉翁坐堂上¶
食鮮茹羙以享有其餘慶予嘗造焉謁原而拜翁扵¶
堂下原徴予記乃爲其文曰莭有中正之道而中正¶
扵人無乎而不在翁之爲人婦也亦不過盡其𫠦當¶
守者耳獨不𦍒安莭之名盖因䘮其𫠦天而後著也¶
故人莫不𦍒其莭之不守而&KR0057;莫不𦍒其莭之特著¶
翁之安莭固可取也而非其可願也雖然莭有亨之¶
義焉故曰莭亨又曰安莭亨翁當踰七望八之年康¶
強無恙而原以髙才懿行爲鄊之善士原之二子亦¶
<pb:KR4d0569_SBCK_020-5b>¶
皆循循雅飭福禄方来而未艾則其爲亨也人又何¶
其厚𦍒扵翁&KR0002;是㢤然則斯堂之作當與翁之餘慶¶
同一永乆矣作堂者名原字景淵唐詩人玄英先生¶
之裔名堂而題其扁者鄱陽周太史伯温引易之辤¶
而記之者九靈山人戴良也¶
　　　　蓬莱山房記¶
東海之上逹蓬山之陽黄氏世居之黄氏之彦炳文¶
即𫠦居之西偏闢爲一室以領山海之勝右闞波瀾¶
左撫林麓前岡後阜如揖如拱毎晨曦東昇夕月西¶
出窅乎而列缺倒景冷乎而沆瀣降精青鳥翥扵雲¶
間白鹿走扵烟際&KR0349;聲逺遯幽意畢来人居其中殆¶
不知有人間世也炳文曰自吾之闢是室日與良友¶
勝友昆弟子姓㳺焉息焉或騁懐以舒嘯或㳺目而¶
望逺恍&KR0006;惚&KR0006;&KR0002;&KR0025;赤松子扵朱宫黄石君扵紫府¶
<pb:KR4d0569_SBCK_020-6a>¶
而羡門安期為之後先也因名之曰蓬莱山房間以¶
語&KR0349;&KR0349;生願請記之生聞而歎曰炳文亦世之髙士¶
㢤世𫝊蓬莱方丈灜洲在東海中列仙居之然人莫¶
有至之者秦皇嘗令徐福采藥其地䘚亦莫能以一¶
至焉惟其不可以𦍒至也故世之慕清閑而樂虚逺¶
者徃徃託之以自髙&KR0002;灜洲之擬扵吾儒方丈蓬莱¶
之榜扵道家異人盖累累也炳文之先多大儒先生¶
而炳文與諸子又皆世守其業如一日自他人言之¶
孰不欲以吾儒登灜之事為已任然乃棄此不務頋¶
有取扵道家異人之&KR0003;以名其居室有以見炳文之¶
髙風逸韻逈邁䓁倫比年以来齒益髙而操益厲遂¶
&KR0662;歛其致君澤民之思退蔵扵一室&KR1355;&KR1355;然與顥氣¶
俱栩栩然與造化㳺于以超出乎六合之表遐&KR0026;乎¶
八荒之外而彼蓬莱之不可以𦍒至者且在乎室中¶
<pb:KR4d0569_SBCK_020-6b>¶
矣况其𫠦居一皆岸海而屋其去蓬莱為甚近昔人¶
求仙欲由之以善逹故字其山曰逹蓬炳文兾遇真¶
仙而不得得夫昔人求仙之䖏則低&KR0422;慕恋之不已¶
不亦人之常情㢤抑又聞之古之列仙皆忠孝仁義¶
之人或有𫠦譴則謪降人間混迹以自晦&KR0002;炳文者¶
豈仙之謪歟不然果髙世之士也因援琴為皷蓬莱¶
之操而歌之曰蓬山&KR0006;峩峩築室&KR0006;山阿山可㳺&KR0006;¶
室可歌冝扵此&KR0006;婆娑婆娑&KR0006;樂只望群仙&KR0006;不逺¶
伊迩朝&KR0077;粒&KR0006;莫脫屣誓飄飄&KR0006;遐舉遐舉&KR0006;焉極¶
返吾室&KR0006;聊逍遥以容與遂併書以為之記&KR0349;&KR0349;生¶
别號九靈山人云¶
　　　　愛日堂記¶
愛日堂者餘姚王在奉母之堂也在痛事父之不逮¶
乃一其孝扵母水菽甘旨之飬不違乎朝夕毎&KR0010;時¶
<pb:KR4d0569_SBCK_020-7a>¶
為酒食以召郷鄰族親坐堂上率婦子弟姪列拜堂¶
下捧觴進夀以娯恱其母心母亦樂其有子也未嘗¶
不盡其&KR0172;適在取孝子愛日之義題其楣曰愛日堂¶
走書東海之上乞予一言以張之予嘗㳺越過其鄊¶
而辱與在交在盖世家衣冠詩書之澤未泯而先府¶
君又以文學行&KR0105;聞于時至在兄弟既文而且孝而¶
斯堂之命名又足以化邇而慕逺予也乃𫉬與執茟¶
其何敢辤夫愛其親而望其夀人子之心豈有限量¶
㢤然由扵天者有不可以必得也得其夀而致其飬¶
其心亦豈有窮巳㢤然繫扵人者有不可以強能也¶
由扵天者不可以必得扵是乎喜夀懼衰之心起焉¶
繫扵人者不可以強能扵是乎思愛忘勞之念生焉¶
喜夀懼衰之心起則無跬歩之或忘矣思愛忘勞之¶
念生則無湏&KR0119;之或暇矣此孝子愛日之誠自有𫠦¶
<pb:KR4d0569_SBCK_020-7b>¶
不能巳也日徃則月来寒徃則暑来而禮𫠦謂日䆒¶
日畜者豈虚言㢤在之奉母斯堂也&KR0026;日之昇而憶¶
母年之䆮髙視日之𣳚而憂子飬之不足雖大禹之¶
惜寸隂陶侃之惜分隂不越是矣&KR0002;此則愛日之名¶
堂豈不有𫠦示警扵在㢤是不獨在之𫠦當警而凢¶
士君子之愛其親者皆其𫠦樂道也予故爲之記而¶
併侑之辤使在兄弟聮臂&KR0191;歌以爲其親夀以助其¶
&KR0172;云¶
姚之江越之水儼髙堂翼䆳宇誰其作之王氏子前¶
軒後牖形制煥且羙升堂奉母母心喜母年老矣時¶
不與堂標愛日陶孝理陶孝理&KR0006;弟與兄(叶)湏&KR0119;罔¶
暇&KR0006;跬歩靡忘時之豫&KR0006;&KR0010;之穣舂&KR0112;稌&KR0006;釃酒&KR0308;¶
賔客上坐&KR0006;子孫在旁母欣欣&KR0006;樂康披綵衣&KR0006;進¶
霞觴夀吾母&KR0006;愛日之堂&KR0025;朝至暮&KR0006;其樂無央¶
<pb:KR4d0569_SBCK_020-8a>¶
　　　　百猿圖¶
右顔輝𫠦畫百猿圖一卷𫠦以圖猿之為状九百數¶
兩臂掛𣗳仰而斜立者一蹲而背視者一戯而群折¶
𣗳上葉亦或引水欲飲纍纍如貫珠者五左手攀蘿¶
右手反掬飛瀑者一兩手鈎𣗳上行復相携俯&KR0933;石¶
上草者三髙懸如蹴踘者一&KR0045;臂相頋者二坐而為¶
子齕蝨者一困卧𣗳者一或嘯或墜或蹲或懸或俯¶
或仰者六首戴子者一聮臂下取澗中泉者三群㳺¶
岩前獨𣗳宛轉相頋盻者九衎衎大𣗳上呼號食息¶
者四竄身樷竹上下相追逐者十有二徃来引子者¶
三掛枝欲堕者二匿身𣗳隂者二擁子者一抱𣗳相¶
向者二躑躅枯枿者五蔽𧇊榛莾者四怒相擊喜相¶
戯者十擧手嚇飛鳶者二寒相附者二凢猿之大者¶
一百有四黒者七十八黄者二十六其子之戴者&KR0018;¶
<pb:KR4d0569_SBCK_020-8b>¶
者行者立者陟者降者痒搔背者舒臂群呼者坐母¶
首者驚附母懐者走挟母腋者任母背者𠋣母捫蝨¶
者跳擲岩下𣗳者出𣳚崖壁𨼆𨼆如蒼䑕者亦皆曲¶
盡態可喜而可愕凢猿之小者二十有一黒者十六¶
黄者五而大小之數通百二十有五焉至正季&KR0010;予¶
附海舟南還至四明舘人夏𠦑冝兄弟出此圖以示¶
予扵是重有𫠦感矣嗟乎猿之與㺅其形相近也其¶
舉動相&KR0002;也然猿之性𩔖乎仁遇稼穡不踐&KR0191;見小¶
草木必環之以行木實未熟則守之㺅之為性恒反¶
是反是則㡬扵暴矣猿多産之扵西川而㺅莫盛扵¶
東海予居東海萬山中厭㺅之暴而慕夫猿之仁也¶
嘗抗巨海抵淄水登㤗山以望巫峽遡川陜将求猿¶
之𫠦在而寓目焉然道路阻絶不果也及還四明乃¶
得是圖而&KR0026;之能不有感乎遂&KR0025;𠦑冝假之㽞月餘¶
<pb:KR4d0569_SBCK_020-9a>¶
𠦑冝請予題其上故為記其形状與數而歸之且懼¶
&KR0026;者之不審也或至目猿以為㺅因併著其外同而¶
内異者如此柔兆敦牂之&KR0010;良月朔日記¶
　　　　九曲山房外記¶
四明夏贇嘗為予言吾宗之居此也連數&KR0010;不振至¶
吾父而家益落吾母徐夫人佐吾父理家治生力勤¶
攻苦餘三十年而有田有廬家日以&KR0073;凢吾兄弟頼¶
以成立而免流離困踣之患者實吾母罔極之恩也¶
然不𫉬享有髙年僅及下夀而傾背吾兄弟忍死營¶
𦵏地于慈溪之九曲山且扵墓左闢屋四楹間将奉¶
其神而祠焉亦既發引有日而贇也實以金陵之役¶
慟哭而上道自&KR0118;柩至掩壙不得與𦍒而𫉬保首領¶
以歸而吾母之入土乆矣毎&KR0010;時偕吾兄弟省墓下¶
退即其祠而泣𥙊焉未嘗不徬徨頋慕以抱恨扵無¶
<pb:KR4d0569_SBCK_020-9b>¶
窮先生𦍒賜一言䟽于壁既以記其祠而且舒吾之¶
恨也予聞其言而悲之因思先王制禮縁人情而約¶
之中故自命士以上家必有廟庶人無廟惟𥙊之&KR0397;¶
後世定為祠堂之制上下同之而先王禮意行乎其¶
中墓之有祠豈亦縁情以起禮者歟雖然是禮之文¶
也&KR0002;其本則孝而已矣夫孝子之身親之身也親有¶
難則死之盖以親之身重乎巳之身也贇以其父㑹¶
逮扵金陵生死未可知即釋母殯代之行是代父以¶
死也代父以死者孝之大而禮之本也盡事生之道¶
斯盡事死之道贇盖務本以致兹文乎今世冨貴家¶
之𦵏其親也亦莫不有墓祠以寓其哀敬僅一𠕅𫝊¶
莽焉而丘墟者有之無他子孫去禮之本而失之也¶
今贇盖務其本以俟夫後之人吾見九曲之祠𫝊之¶
世世而愈固矣人服孝徳天降之福其夏氏之謂乎¶
<pb:KR4d0569_SBCK_020-10a>¶
&KR0071;贇之志者尚有徴扵斯言㢤贇之兄曰贅弟曰貞¶
曰蕡曰質俱有孝行可称而貞善詩徐夫人之年夀¶
䘚𦵏及是祠營建之&KR0010;月已具見楊君𫠦為祠記兹¶
故不録録贇請文之語以為外記云¶
　　　　春風堂記¶
四明羅䖏士家有春風之堂子孫聚居其中三世矣¶
䖏士之子康請文以追記之予謂記堂之成可也堂¶
成己乆何以記為康曰吾先子之𫠦以垂休委祉者¶
庶其在此不可以無述也乃徴名堂之義而為其文¶
曰羅氏唐末望族世家虎林居四明者自䖏士之七¶
世祖始七世祖以鎮東莭度推官攝四明之慈溪今¶
遂㽞家焉盖當五代之際兵革未息盗賊滋熾羅氏¶
獨能脩其孝義扵家庭之間歴宋而元世濟其羙至¶
䖏士兄弟五人復以髙年𦒿徳薫為太和浙東部使¶
<pb:KR4d0569_SBCK_020-10b>¶
者上其事于朝而旌異之朝野諸鉅公咸為詩文題¶
詠𫝊&KR0026;逺迩亦盛矣㢤夫䖏田野&KR0045;聲譽靄然為當¶
世𫠦推重者非祖宗之積累則其力行之𫠦致也今¶
&KR0026;羅氏以春風名其堂豈不然㢤盖嘗論之春為四¶
時之首而風者大塊之𫠦噫也以言乎天則陽剛之¶
𫠦以資萬物之始者此春風也以言乎地則隂柔之¶
𫠦以資萬物之生者此亦春風也以言乎四時則萬¶
物之𫠦以長育而凝成之者皆一春風之𫠦為也人¶
能順天以成化因地以成功體時以成徳則大和在¶
身無虧無間雖冨貴烜赫如驕陽之在夏而春風之¶
融扵吾心者不得而&KR0075;也雖威武肅殺如𫿞霜之在¶
秋而春風之暢扵吾懐者不得而屈也雖貧賤震凌¶
如寒雪之在冬而春風之煦扵吾體者不得而移也¶
風無一日之不春則身無一日之不和羅氏累世以¶
<pb:KR4d0569_SBCK_020-11a>¶
来即以孝義維其家而䖏士兄弟又能老而知徳協¶
和扵骨&KR0079;則是祖父子孫同一春風之和矣春風者¶
何仁焉而巳尔仁者人心也親親為大此䖏士之名¶
堂𫠦以垂休委祉扵後人也歟康之兄弟與其子姓¶
日登是堂涵濡乎孝義之中皷舞乎大和之内有以¶
知昔日之春風在羅氏而不在天地在累世而不在¶
一時而仁之為用大矣噫不有作也孰能述之䖏士¶
之後人其母忘尓柤名堂之訓㢤¶
　　　　戴氏祠堂記¶
人之生也自父母而兄弟其属為甚迩其情為甚宻¶
退視其子姪則己有間矣况群&KR0025;以降愈逺而愈䟽¶
者乎䖏愈逺愈䟽之𫝑而能視逺為迩視䟽為宻使¶
有以一其尊專其敬扵先世非尊祖敬宗之君子莫¶
能也四明戴氏世居鄞縣之桃源族稍繁衍至茂兄¶
<pb:KR4d0569_SBCK_020-11b>¶
弟而家益&KR0073;乃營祠堂正&KR0397;之東推&KR0025;姪荘為宗子¶
中設四龕以奉宗子之四世而以政為&KR0071;祖之宗已¶
為&KR0071;襧之宗各奉其主而位以昭穆其旁附者亦随¶
其宗以分别焉四時𥙊饗畧如朱文公𫠦著儀式而¶
參諸世守之舊牲殺器皿粢盛酒醢蘋藻之具称家¶
有無必豐必㓗且懼貲費之不&KR0071;也復與弟升議買¶
田&KR0002;干畒&KR0010;入其租而命子弟輪掌之因扁其祠曰¶
永思介同郡陳君撝来請記撝嘗客授其家以相成¶
乎是舉故具以顛末語予俾&KR0662;書之以訓其後人嗚¶
呼&KR0002;茂者殆𫠦謂尊祖敬宗之君子㢤昔者先王建¶
國命民以報功徳之臣謂其子孫衆多不可無維持¶
之法也故因其嫡庶親䟽之分為之大宗一以重其¶
本為之小宗四以聮其支此功臣世徳之家𫠦以主¶
𥙊祀而統族人者也去古既逺子孫降為&KR0058;庶而&KR0071;¶
<pb:KR4d0569_SBCK_020-12a>¶
别之大宗固不可行矣&KR0002;&KR0071;髙曽祖禰之四小宗亦¶
豈不得而行之乎近世士大夫家或未暇以及此而¶
茂能行之新其祠宇俻其禮物以主諸群&KR0025;之子姪¶
何其有合扵先王制禮之深意㢤彼之各&KR0059;其親視¶
先世而邈如者聞茂之風亦可少愧㢤雖然禮非一¶
家之𫠦宜也推而放諸一鄊而凖放諸一邑而凖放¶
諸四海而凖茂之後人苟能守之而弗墜将見逺近¶
之人皆来取法則宗法之行必自戴氏始矣詩曰永¶
言孝思孝思維則名祠之義其亦有在扵斯乎故予¶
既勉其後人又以告世之好禮者¶
　　　　二靈山房記¶
鄞之名山水不可以一二數而東湖爲最竒東湖之¶
名山水不可以一二數而二靈爲最竒二靈山房則¶
又得夫二靈山水之最竒者也山有二靈寺即寺右¶
<pb:KR4d0569_SBCK_020-12b>¶
廡為山房寺與山房皆因山以為名而寺乃宋和禪¶
師講道之䖏山房則今太沙門天淵濬公之𫠦居也¶
天淵自萬夀退歸已逃𨼆此山是時山房未成二靈¶
山水未見其為竒也一日命僕人刜篠簜剪薪蒸闢¶
其屋之隘陋而加葺焉且鑿東壁為牖以通明扵是¶
山房成而境始竒盖東南諸山踊躍&KR0108;迅北走而逹¶
于湖&KR0002;奔馬之飲江&KR0002;㳺龍之赴&KR0676;其旁群峰羽翼¶
乎兹山者亦皆效竒献巧&KR0002;翔鳯之展翅而衆鳥為¶
之後先環之以錦屏舒之以練帶巉然灣然如拱如¶
揖凢境之最竒𫠦以接乎目而交乎心者舉入乎山¶
房矣天淵置圖書几研供張諸物扵其中客至則相¶
與𠋣欄而立縦目以嬉不知日之将入但見澤氣上¶
騰與林光山色相掩苒歘&KR0006;攅青倐&KR0006;浮白乍合乍¶
歛翕忽蕩𣻌已而皓月微&KR0269;横射庭𨻶流汞下澈影¶
<pb:KR4d0569_SBCK_020-13a>¶
動虚櫺悄骨凄神恍不𩔖人間世此又一竒也山房¶
之境信竒矣然必得人焉而益竒向非天淵之居此¶
也是山庭宇不過一廢區耳天淵至而山房之名出¶
然後里邑之人慕天淵之學者皆徃㳺矣四方之人¶
聞天淵之名者又皆徃㳺矣後来&KR0071;今聞風而興起¶
者又将&KR0002;是而山房之境𫝊之以不朽斯其為竒也¶
願不益大矣乎噫此予𫠦以慶二靈之有遭而山房¶
之記𫠦為作也或曰學佛之人不三宿𣗳下盖懼其¶
有累也天淵知人間情縁之為累故棄之而學道知¶
宗門荷&KR0018;之為累又棄之而閒放今以一竒境之故¶
而眷眷扵山房如此庸詎知是事之非累乎嘻為此¶
&KR0003;者非惟不足以知佛之為道而亦不足以知天淵¶
矣天淵悟心乎空色而超神乎幻有其扵山房之竒¶
境猶太虚空之容物明鏡之鍳妍虽而未嘗有意扵¶
<pb:KR4d0569_SBCK_020-13b>¶
容與鍳也目之𫠦見果&KR0085;以累其心㢤且見者我也¶
境者物也我為能見物為𫠦見苟物我兩忘能𫠦俱¶
泯則累惡乎生山房之不為天淵累也乆矣扵是或¶
人頋予而𥬇曰願因吾子&KR0025;之㳺遂併書之以為記¶
九靈山房集卷之二十¶
<pb:KR4d0569_SBCK_020-14a>¶
