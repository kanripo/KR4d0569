# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 5


學記¶
浦江之在婺蕞爾縣也而制宜有學治門之東南其¶學
在焉然嵗久且壞比數十年雖屢加繕理而僅取¶茍完
無經久意今縣大夫始至乃喟然興歎謂學之¶所急惟
<pb:KR4d0569_WYG_005-1b>
田與廬今監縣廉侯阿尼雅巴哈既嘗歸其侵¶疆矣顧兹
屋廬之圮壓吾得辭其責哉遂與主簿劉¶侯師稷合謀
修治而俾敎諭祝君應昇宣其勞應昇¶既受命即為禮
致治經之士張天錫吳實飭材徴工¶率先凡役而他有
籍於學者因皆相勵而趨為之自¶殿庭門廡以逮泮池
論堂齋舎牆垣廩庾庖湢之屬¶悉皆易弊為良有加於
昔始事至正辛卯之秋九月<md:KR4d0569_SBCK_005-1b>¶及冬十一月而成於是應
昇暨學之耆碩方先生樗¶相與屬筆於良以記其役良
<pb:KR4d0569_WYG_005-2a>
屢謝非其人不獲命乃¶記之曰春秋之法凡一工役之
興必備書以示譏葢¶所以重民力也若僖公之修泮宫
固亦嘗用其民力¶矣考之於經乃不與南門諸役者並
存豈不以學校¶為有國之先務而僖公修之實為其所
當為哉為其¶所當為而不書雖謂見與於春秋可也嗚
呼僖公不¶可作矣今縣大夫之能若是不亦僖公之徒
歟然僖¶公之修泮宫也魯人嘗作泮水之詩以頌之先
儒孔¶氏發詩人之意不特謂僖公能修其宫又謂僖公
<pb:KR4d0569_WYG_005-2b>
能¶修其化是則所謂修者豈止乎棟宇之岧嶤丹雘之¶
華鮮而已哉亦曰有政焉耳縣大夫又當思所以圖¶之
而無媿乎僖公可也泮水之詩其首章有曰思樂¶泮水
薄采其芹縣大夫之嘉惠吾邑之士者至矣其<md:KR4d0569_SBCK_005-2a>¶二章有
曰載色載笑匪怒伊敎吾邑之士尚於縣大¶夫而重有
望焉縣大夫大梁人名文質字彬祥姓蕭¶氏以儒林郎
來為令官未幾治三皇廟葺故所有書¶院月泉上尋興
是役以嘉來學是可謂知為政者矣
<pb:KR4d0569_WYG_005-3a>
　　　黃氏歸田記¶
諸暨東行六十里是為孝義鄉為其鄉之望者曰黃¶君
松松故儒家由科第居顯宦者若干人而百年之¶喬木
嘗盛矣及一旦衰松之孫某遂以愚騃盡廢其¶先業至
以百金産僅易一醉飽富豪之家争為巧計¶圖之而族
人之無賴者又從而鼓扇其間以故田凡¶八百餘畝屋
凡二百餘楹無一歩一椽存者維揚欒¶侯來署州事行
視州境遂察知其弊一日召買産之¶家及某立庭下歴
<pb:KR4d0569_WYG_005-3b>
以古者仁厚之化義禮之俗開陳¶之而且反躬念過至
於泣下衆因俯伏首實告曰惟<md:KR4d0569_SBCK_005-2b>¶賢侯命是從至夜漏半
侯復列香炬對天誓衆俾伸¶者右抑者左衆又悦服當
右者右當左者左於是冒¶取者償其業低直者益其金
金入則贖其質田之應¶期者曽不滿一月不笞一人得
田如干畝屋如干楹¶歸其家俾其母妻弟姪之散亡他
處者咸群居聚食¶如家之盛時侯猶慮其久而莫繼也
益選宗親之富¶而賢曰義曰鏞者以掌出入之數而且
<pb:KR4d0569_WYG_005-4a>
經紀其家事¶於是義與鏞及凡黃氏之族莫不徳侯之
為願得余¶文記之庶幾永侯之徳於無窮乃以張君辰
所序事¶介宋君時憲以請嗚呼若侯者其賢於世吏逺
矣蓋¶自授田之法壞而兼并之俗興富右豪强乘民之
愚¶以襲取其家業者有矣然民未甚病也迨夫聽訟之¶
吏出焉考覈之不明剖決之靡中搆辭累嵗而元姦¶宿
猾因舞手以規民而民始病矣世吏之不賢其重<md:KR4d0569_SBCK_005-3a>¶病民
多如此由是而言則為侯之民者雖不幸遭家¶之中變
<pb:KR4d0569_WYG_005-4b>
其亦庶乎無憾焉昔韓延夀守左馮翊時民¶有訟田者
延夀為之引咎自責其民深自悔悟願以¶田相移終死
不敢爭史書其事至於今傳之侯之此¶舉固史臣之所
取而後世之所宜傳也其可記以永¶久者有不在余文
矣¶
　　　自得其樂齋記¶
金華朱原良以自得其樂名所居之齋禮部尚書逹¶布
哈公嘗為書之間乞余言以記之余則復於君曰¶君之
<pb:KR4d0569_WYG_005-5a>
所樂可得而聞之乎凡世之可以快耳目娛心¶志者其
為物至夥崑崙之玊南海之珠涪水之金蜀¶之文繡象
犀虎豹之齒角皮革豈君之所樂也哉君¶曰非也此蓋
世之人之所樂也重珪累組髙牙大纛¶以至狐貉之裘瑚
璉之器萬鍾千駟之奉列鼎之食<md:KR4d0569_SBCK_005-3b>¶豈君之所樂也哉君
曰非也此葢世之人之所樂也¶然則君之所樂者可得
而知矣湯之盤禹之鼎岐陽¶之鼓岱山鄒嶧會稽之石
刻師曠之琴孔子之文章¶與夫漢魏隋唐之桓碑彛器
<pb:KR4d0569_WYG_005-5b>
銘詩記序下及古文篆¶籕分𨽻諸家之字書皆可喜可
玩而昔人之所以深¶樂之者也世人之所樂者非君之
所取則昔人之所¶取者必君之所甚樂也然昔人之樂
亦豈易哉君惟¶視世人之可樂者不一動其心乃能退
而獲樂於斯¶彼世之人能致其樂矣而其不得兼焉者
獨昔人之¶樂耳惟世之人不得兼然後君得以取之而
自得亦¶豈偶然也哉雖然余嘗因君之樂以求夫聖賢
之所¶謂樂者矣聖賢之所樂者葢樂乎其内也非以其
<pb:KR4d0569_WYG_005-6a>
在¶外者言之也樂乎其内者道也則凡在外之物孰得¶
而加之哉斯樂也孔子得之顔淵繼之顔淵沒得之<md:KR4d0569_SBCK_005-4a>¶者
鮮矣然則君之所得者其亦有得於此否乎茍得¶之人
且謂之有道之士矣君曰某不敏敢不敬蚤夜¶求從子
之敎遂書其本末以為記¶
　　　樂善堂記¶
秉彛王君和陽人雖累嵗﨑嶇戎馬間然雅意不忘¶交
友嘗於所寓闢堂日樂善以延天下之善士於是¶一時
<pb:KR4d0569_WYG_005-6b>
知名之彦咸喜從之逰每風晨月夕則相與坐¶堂上或
談性命道徳之奥或論古今人事之得失民¶生之利害
或雅歌投壺彈棋擊筑以盡其歡忻其所¶與遊而最宻
者如劉君伯温章君三益胡君仲申皆¶嘗獲登斯堂為
文以頌君之美君猶以為未足而復¶乞言於余余聞之
駭且愧焉鄙人於善無所聞君之¶所樂者烏得而知之
縱知之又豈能出於三君所言¶之外哉雖然三君之文
皆以樂乎在已之善言之也<md:KR4d0569_SBCK_005-4b>¶予則以為君之闢斯堂也
<pb:KR4d0569_WYG_005-7a>
固將以延天下之士矣則¶君之所樂者固樂乎天下之
善也而豈一已云乎哉¶請得而卒言之可乎夫世之所
以快耳目娛心志者¶其為類衆矣而君子弗好之弗好
之則弗樂之君子¶之所樂者惟在乎天下之善也以天
下之善為可樂¶古之人有行之者矣叔向之在晉樂乎
鬷蔑之善而¶用之也鮑叔之在齊樂乎管仲之善而舉
之也樂官¶屬丞吏之善而進之者鄭當時也樂兩龔兩
唐之善¶而奬之者何武也以至孔融之聞善必薦陸傪
<pb:KR4d0569_WYG_005-7b>
之樂¶善孜孜是皆以天下之善而樂之也天下之善一
也¶惟得其位則用之舉之奬之進之薦之不得其位則¶
樂之而已今君猶未得乎其位者也以是為樂不亦¶宜
乎雖然君之樂乎天下之善者固將以成夫一己¶之善
也成夫一己之善則人之樂於君者亦多矣故<md:KR4d0569_SBCK_005-5a>¶君之出
入軍旅非一日求其同列有陥其父母者矣¶有踣其妻
子者矣有鋒鏑其身者矣今君之父母既¶皆以令終而
其妻子則固自若也身之無恙則猶前¶日也此皆樂善
<pb:KR4d0569_WYG_005-8a>
之效也彼之不能以若是者蓋以其¶所樂者富與貴耳
富貴之毒人也甚於鴆惟其樂之¶深也故其毒愈深猩
猩之樂於酒魚之樂於餌彼豈¶知其為亡身之具哉由
是而言則君之賢於人亦逺¶矣傳曰人之彦聖其心好
之尚亦有利哉予敢以是¶為君慶君曰子言信矣雖然
某也不敢當不敢當則¶請書之壁間朝夕鑒觀焉¶
　　　栁待制墓表碑隂記¶
先生沒後之七年其友鳥傷黃公為著石表辭一通¶凡
<pb:KR4d0569_WYG_005-8b>
若干言良得而讀之未嘗不歎公之深於知先生¶也先
生家浦陽江之上自其先世頗能文而先府君<md:KR4d0569_SBCK_005-5b>¶以科第
顯至先生遂以文擅於天下天下之士識與¶不識咸能
道其姓字雖武夫俗吏不通文義者亦爭¶得先生之文
以為榮先生之見知於當世久矣然其¶所以知先生者
徒以其文爾而徳之藴於躬者人未¶必盡知之也今想
其温如春風肅如秋霜粲如雲霞¶之巻舒凝如崖嶂之
森峭恢恢乎而有容也汪汪乎¶而莫測也澄澄乎而不
<pb:KR4d0569_WYG_005-9a>
可撓也以之正家而家齊以¶之蒞官而官治葢將無所
施而不可然則先生之學¶豈直文而已哉嗚呼先生已
矣其不可傳之妙亦既¶與物而俱化矣自非石表之辭
歴叙而鋪張之後之¶人何自而知先生雖然非公之善
於形容又曷足以¶致是哉良故歎公之深於知先生也
世之以文求先¶生者視公為何如哉公少先生七嵗而
其出㳺於耆¶老成人間乃皆與先生接及先生之歴仕
中外也又<md:KR4d0569_SBCK_005-6a>¶未始不與之相先後是蓋交友中之最親且
<pb:KR4d0569_WYG_005-9b>
久者惟¶其交也久故知之深知之深故書之審公非有
私於¶先生也良猶記寒夕宿先生齋閣中先生擁衾語
良¶曰余之交友滿天下然知我者莫若黃公我死必求¶
表其墓嗚呼先生之有望於公至矣而公固有以慰¶先
生之望哉先生之子卣將刻公所著表辭於荆山¶之阡
良因書公之所以知先生者附見於碑隂世欲¶求先生
之為人更當有考於斯¶
　　　脩禊集後記
<pb:KR4d0569_WYG_005-10a>
右脩禊詩一巻予友宋先生景濂為之序嗚呼景濓¶之
為此序不既至矣乎自晉以來序修禊者多矣其¶為古
今所共取莫若王右軍然右軍之言亦不過區¶區生死
之間惜時序之迭遷歎斯人之易老於以致¶其感慨之
情耳至於聖賢之大道則固未之有及也<md:KR4d0569_SBCK_005-6b>¶惟其莫及於
道也遂致晉之士習卒以不振清虚勝¶而禮法衰曠逹
興而名檢廢雖謝安之功業可尚孫¶綽之問學足稱然
其雅好㳺談耽嗜華藻亦不免於¶君子之所譏原其故
<pb:KR4d0569_WYG_005-10b>
右軍豈得辭其責哉今景濂則¶不然懼斯道之不聞而
末俗之益媮也既以舞雩之¶詠朂之復以山隂之集戒
之終篇數語凛乎其可畏¶嗚呼使晉諸人而聞此咸以
惜時歎老之心而為汲¶汲求道之舉則當時士習寜有
不振者乎獨恨景濂¶不生於彼時不得與之言又恨晉
諸人不生於今不¶及取𠂻景濂之論也雖然晉之諸人
亦既於道無聞¶矣則凡諸君之有聞於景濂者又可不
思所以自勉¶哉茍不以之而自勉則雖功業如謝安問
<pb:KR4d0569_WYG_005-11a>
學如孫綽¶亦非君子之所予况未必爾乎諸君於此惟
究心焉¶可也良也不敏然嘗叨與斯會矣故於景濂之
言不<md:KR4d0569_SBCK_005-7a>¶能不有慨於其心申繹其意於末簡葢所以勉諸
君¶而且以自勉焉爾¶
　　序¶
　　　經筵録後序¶
經筵檢討鄭君仲舒裒其所進勸講之文若干篇為¶一
巻題之曰經筵録攜歸浦陽山中屬良序之良以¶古之
<pb:KR4d0569_WYG_005-11b>
聖王雖有聰明敏逹之資然至其成徳則未嘗¶不由學
而致是以髙宗之在殷也三年弗言恭黙思¶道其質亦
既美矣而傅説告之乃更勤勤講學之勉¶載諸説命之
篇者不曰學於古訓則曰惟斆學半不¶曰惟學遜志務
時敏則曰念終始典於學豈不以美¶質易得至道難聞
必也質美而學修然後所造為益¶深所積為益厚而聖
徳之成有不期然而然矣豈惟¶髙宗唐虞三代之君莫
不盡然故揚子曰學之為王<md:KR4d0569_SBCK_005-7b>¶者事久矣堯舜禹湯文武
<pb:KR4d0569_WYG_005-12a>
汲汲其已久矣斯言豈欺¶我哉然自周衰已來道術不
明為人君者莫知學先¶王之道以成其徳為人臣者莫
知勉其君以學先王¶之道上下之間一皆卑近淺陋以
各趨所便其能卓¶然於當時者惟漢之文宣唐之太宗
耳然而此三君¶者亦不過以近美之質發為一代之治
至於為學則¶曽未之及故其所就僅有以賢於後世之
庸主若論¶唐虞三代之盛徳則邈乎其逺矣由是觀之
帝王之¶聖否其不繫於講學之興廢哉¶今天子寛仁明
<pb:KR4d0569_WYG_005-12b>
睿天性自然踐阼以來務遵節儉食¶菲而衣綈臺卑而
囿小不溺情於便嬖不惑志於逰¶畋可謂有不世出之
資矣然猶痛念漢唐失學之弊¶慨然欲上追唐虞三代
遐逺之迹薦開經筵以訪多¶士自大丞相而下及凡侍
從宰執之有與於勸講者<md:KR4d0569_SBCK_005-8a>¶莫不畢趨禁近俾得推演化
原以講求其意舉¶六藝載籍之文而紬繹其説至於講
文之作則檢討¶職也居是職如仲舒者又極一時之選
故其所進悉¶皆不以卑近淺陋為言其所言者無非先
<pb:KR4d0569_WYG_005-13a>
王之至道¶然又論議詳明情辭懇切有足以感動其聖
心每一¶勸講間必為之首肻者數四嗚呼仲舒等之盡
忠¶天子之受盡言何必古人此非書傳所載講學之事¶
乎此非唐虞三代之君臣乎昔伊川程子之在元祐¶講
筵屢嘗以正心之説為聖學之勉紫陽朱子之在¶淳熙
經幄亦嘗以誠敬之言為聖學之勸然皆不能¶見聽扵
時君徒以一誦而遂罷今仲舒是録既無愧¶乎二子之
所陳而又因縁勸講之臣以悟當宁¶之聽卒使海宇之
<pb:KR4d0569_WYG_005-13b>
内隂被其賜而不知可謂竒逢幸¶會千載一時而<md:KR4d0569_SBCK_005-8b>¶君臣
之際何其盛哉嗚呼吾黨之士以其文字見知¶於世難
矣况得施於¶朝廷而又當¶人主講學之時則夫後世讀
仲舒之文者必將欷歔¶感慕有不可及之歎然後知其
時為難遇而是録之¶傳非徒表仲舒於不朽然且有以
明¶天子之盛徳於無窮矣¶仲舒名濤世居浦江之白麟
溪上兄弟二人俱通籍禁中為時所稱云
　　　送葉贊玊序
<pb:KR4d0569_WYG_005-14a>
昌黎韓子嘗謂清淑之氣蜿蜒扶輿磅礴而鬱積其¶水
土之所生必有魁竒忠信才徳之民豈不信然歟¶廣信
為郡西連江右南控閩粤而玊山冰溪之勝又¶盤旋乎
左右故其清淑之氣每鍾而為人西京而下¶唐宋為盛
唐姑不論宋渡江後如陳公康伯以中興¶事業著見一
時謝公疊山以風節行義照耀千古他<md:KR4d0569_SBCK_005-9a>¶若俞公大雅則
以紫陽髙弟為後學所宗師而傅公¶季魯又以象山門
人為當世所貴重嗚呼是果何以¶致是哉葢山川之所
<pb:KR4d0569_WYG_005-14b>
鍾往往見之於是郡故也我¶國家混一以來是郡人物
之衆固未易一二數余所¶託交者則有葉君贊玊葉君
才髙而學廣上而羣經¶叢史下而廋辭僻句靡不悉該
善議論能文辭甲申¶間嘗以禮記髙選貢於鄉有司用
新例授婺之月泉¶山長到官未幾新祭器之朽弊者復
土田之侵奪者¶屏學徒之貪蠧者於是會集儕流招徠
學子為之敷¶揚先聖人之道三年政成受代而歸邦之
人士咸相¶率賦詩以惜其去不以良之固陋俾為之序
<pb:KR4d0569_WYG_005-15a>
嗚呼若¶葉君者殆向所謂魁竒忠信才徳之民非耶則
夫廣¶信之地靈人傑固非陳謝輩所能獨當也余猶恨
葉¶君居陳謝二公之鄉其才與學又不在陳謝二公下<md:KR4d0569_SBCK_005-9b>¶乃不能如二公之得位行道以自見於時顧獨抱其¶遺
經而於朱陸之門弟子有志焉不亦重可惜乎雖¶然海
内寜謐日久¶皇上鋭意儒術日與二三學士大夫講議
經帷以復¶二帝三王之治葉君固將自是登名吏部進
之館閣¶以共圖太平他日見諸行事亦豈在陳謝二公
<pb:KR4d0569_WYG_005-15b>
後哉¶崧髙之詩曰維嶽降神生甫及申山川之鍾秀於
葉¶君厚矣又曰維申及甫維周之翰葉君尚奮乃志以¶
無負山川之所鍾可也余既喜廣信之代不乏人而¶又
嘉葉君之克繼前武故因序詩而併致其期望之¶私若
此云¶
　　　喜雨詩序¶
至正辛卯夏六月大梁蕭君來治婺之浦江時境内¶已
彌月不雨民心弗寜君愀然憂形於色視事之日<md:KR4d0569_SBCK_005-10a>¶即齋
<pb:KR4d0569_WYG_005-16a>
沐率僚佐遍禱諸神越翌日癸卯乃雨甲辰又¶雨既而
不雨者復彌月公聞縣南有白石湫為龍神所¶¶宅遂赤
日走大澤中以祈其應乃七月乙亥雨至¶八月戊寅而
止君猶以為未足因與龍約三日内雨¶足次日癸未輒
大雨竟夕甲申雨乙酉雨自是泉之¶竭者悉已溢禾之
槁者悉已蘇民之病者悉已愈而¶我君之憂亦釋而為
喜矣邑之大夫士因交相告語¶曰吾屬作於是息於是
以克享有豐年於是者皆我¶君之賜也其可無情乎哉
<pb:KR4d0569_WYG_005-16b>
爰相率賦詩以歌美之以¶良受知於君為特深俾執筆
序其首良惟春秋記魯¶十二公之行事獨僖公三年書
夏四月不雨以志其¶閔雨書六月雨以志其喜雨自餘
群公則固未之聞¶也然觀僖公之在魯不過曰有志乎
民與之以同其¶憂樂耳而孔子之取之者正以當時諸
侯罕能如是<md:KR4d0569_SBCK_005-10b>¶也夫以三代之季人材猶盛求其有愛民
之心者已¶罕見之若是去三代逺矣民情日以渙散吏
治日以¶偷惰有能如我君之用心者豈易得哉惜世無
<pb:KR4d0569_WYG_005-17a>
孔子¶不得取之簡冊使與僖之名並傳於天壤間也乃
今¶明良相逢進賢用能如不及他日君以政成而去必¶
將疇其民庸而圖任之則位當益崇利澤之及人當¶益
厚宜有史氏之筆大書特書以見諸詞翰埀之汗¶青者
僖公固不得而専美之也是用弗讓而志其嵗¶月於篇
端以俟¶
　　　送浦江主簿劉君滿歸序¶
大梁多宦家而傳世之久稱劉氏劉氏之先有累官¶河
<pb:KR4d0569_WYG_005-17b>
南路二十八軍州軍民都緫管者與其弟懷安陽¶門馬
歩都元帥從¶太祖皇帝定地有功其所至又皆以不殺
為務當攻<md:KR4d0569_SBCK_005-11a>¶破金汴時所賴以全活者甚多總管公兄弟
亦既以¶功拜官而其長子遂皆繼襲父職珪組相傳者
五人¶已而元帥之仲子亦以武功起家為河南路轉運
使¶其後有為州郡牧守者有為縣令及轉運同知者有¶
為理官及主簿司者劉氏傳世之久如是哉良生也¶後
不及拜總管公兄弟於馬前以覩夫衣冠之盛而¶幸獲
<pb:KR4d0569_WYG_005-18a>
識其諸孫之佐遂有以詢其家世之一二之佐¶主吾婺
之浦江簿能以簡易為治用法匪峻而豪右¶自服遇人
有恩而請託不行亦劉氏之佳公子也今¶既滿三載而
去邑之人士咸為賦詩以道其去思良¶於之佐為最故
又更為之序竊考漢史所載兩漢之¶將相如陳平鄧禹
者皆其有功於當時者也然陳氏¶既卒其子即以有罪
國除後竟無顯者而鄧氏之後¶乃累世貴寵為公侯及
大將軍牧守侍中者凡若干<md:KR4d0569_SBCK_005-11b>¶人此其故何如哉平之言
<pb:KR4d0569_WYG_005-18b>
曰吾世多隂禍吾世即廢¶終不能復興而禹則曰吾將
百萬之衆未嘗妄殺一¶人後世必有興者由是觀之則
鄧氏之後所以異於¶陳氏者豈非其所積有不同耶嗚
呼二氏之事既已¶考諸史而有見乃若劉氏之傳世獨
久亦豈難知哉¶必也總管公兄弟能以不殺為務故其
後嗣得以世¶食其報庶幾乎鄧氏之代不乏人向使其
所積者一¶有所不然吾恐故家喬木榮悴之不常雖欲
自異於¶陳氏之後不可得矣興廢之來夫豈偶然哉之
<pb:KR4d0569_WYG_005-19a>
佐於¶此其尚思自奮激以保有乎先澤可也雖然之佐
之¶治縣既不以苛政而殺人而其冡嗣又方由祖䕃入¶
官不久且調自餘諸子亦皆力學好修有仕資則夫¶積
善之報又復自之佐始豈直保有先澤而已哉良¶於是
益有以卜劉氏之後為鄧而不為陳也大梁宦<md:KR4d0569_SBCK_005-12a>¶家寜復
有出其右者乎之佐行有日凡頌美之辭惜¶别之賦已
見於群公之篇什良故特為論次其傳世¶之久者題諸
首簡云
<pb:KR4d0569_WYG_005-19b>
　　　甘棠集序¶
北庭亷侯來長婺之浦江浦江之民咸愛戴之如父¶母
畏敬之如神明倚賴之如山岳三年政成治任將¶歸而
黃童白叟涕泣以遮留者動千百計已而侯之¶去志浩
不可挽又皆退而悲思商賈相與歎於市行¶旅相與歎
於塗耕農相與歎於野低徊顧盻不知所¶圖則推夫吾
黨之工乎詩者作為聲詩以詠歌之一縣¶之士詠歌之
不足則五縣一州又從而詠歌之五縣¶一州詠歌之不
<pb:KR4d0569_WYG_005-20a>
足則旁近他郡又從而詠歌之於是¶篇章之富合若干
首縣之好事君子遂擇取其尤者¶編而為集以我民之
思侯無異於召南之思召公故<md:KR4d0569_SBCK_005-12b>¶名其集曰甘棠集且俾
良序而刻諸梓良嘗讀詩至¶甘棠之篇葢深有取夫召
南之思召公者矣召南之¶思召公固無徃而不在然乃
必於甘棠而見之者豈¶不以召公之在當時嘗布文王
之化且或舍於是樹¶之下故國人之被其化者因皆思
其人而惜其物惜¶其物則欲其勿翦之矣欲其勿伐之
<pb:KR4d0569_WYG_005-20b>
矣既欲其勿翦¶伐之又欲其勿敗之又欲其勿拜之噫
何其思之至¶者歟今我民之思侯固亦無所不用其至
矣然其所¶以見之於思者乃不能如召南之託之於其
物顧徒¶有以託之於其詩豈我侯之宣化於是地曽無
一物¶之可指耶意者是物之在天地間風雨之所飄揺
霜¶露之所剥蝕雖其惜之之深保之之至或不能不免¶
乎異日之必衰詎如是詩之作播之於一時傳之於¶百
世無風雨霜露之虞有深長悠久之意是則託之<md:KR4d0569_SBCK_005-13a>¶於其
<pb:KR4d0569_WYG_005-21a>
物固不若託之於其詩矣又况彼之有思於召¶公者僅
著乎召南之一國至於他國則曽未之及若¶我侯之見
思不惟著之於一縣抑且形之於他縣不¶惟形之於他
縣又且溢之於他郡然則我民之思侯¶豈果在召南下
哉我民之思侯既不在召南下則是¶集之命名舍甘棠
而誰宜序而刻之良葢不得而辭¶也集凡二巻他文字
之有紀於侯者具見集中侯名¶阿尼雅巴哈字景淵云¶
　　　送祝彦明詩後序
<pb:KR4d0569_WYG_005-21b>
三衢祝君彦明以儒入官為浦江文學三年政成受¶代
而歸義門鄭彦貞氏命諸子姓作為詩歌以道其¶惜别
之懷而吾友宋先生景濓實為之序良雖不敏¶竊嘗納
交於彦明又且受知為特厚獨能已於言乎¶三衢古稱
太末其地四通五逹而士之生於其間者<md:KR4d0569_SBCK_005-13b>¶往往文武忠
義沛乎非他郡所能及自今觀之清獻¶趙公則以淳徳
髙節師表天下屯田劉公則以易學¶藴奥開悟後來彦
猷宅卿二徐公叔縝毛公則以守¶死善道感奮當世其
<pb:KR4d0569_WYG_005-22a>
他自北而南以徙居其土者亦¶皆卓犖一時有足稱道
趙丞相范侍讀馬諫議其人¶也衣冠文物之懿詩書禮
樂之傳彬彬然郁郁然其¶杞梓之茂林鳳麟之靈囿歟
既而故國淪亡文獻殘¶缺而士友之來自三衢者每從
而叩之則遺言逸行¶已皆失所考徴葢至是而百年之
耆舊邈乎逺矣比¶嵗以來一二俊傑雖稍稍拔起而良
之寡陋又不足¶有所接識以觀其為學之所至良之所
接識者彦明¶一人而巳彦明生當諸老告謝之餘獨能
<pb:KR4d0569_WYG_005-22b>
集其舊書¶誦而傳之以時時稱説其履歴之所自庶幾
夫流風¶餘韻之可見者乎至正初嘗以憲府之薦調官
吾學<md:KR4d0569_SBCK_005-14a>¶需次幾十年始克領其教事然其識趣恬退曽不
以¶閒曹冷局為嫌每旦深衣幅巾巍然髙坐以發明聖¶
經賢傳之指歸諸生列處齋廡手披口誦自晨興至¶夜
分不得休以為常由是士習之陋日以除俗學之¶靡日
以變而吾鄉學校之設不為具文矣至如復土¶田之侵
奪新屋廬之朽敗先逹之未祠則祠之文會¶之未舉則
<pb:KR4d0569_WYG_005-23a>
舉之此在時人以為能而於吾彦明直其¶餘事耳嗚呼
彦明之成就如此其殆有所自來哉遡¶鄉學之淵源景
前人之風裁以其得諸已者淑諸人¶譬猶有源之泉愈
出而愈不竭茍被其灌溉沾其潤¶澤初不待於時雨之
滋而條逹暢茂自不期然而然¶矣傳曰魯無君子斯焉
取斯何其言之甚似歟雖然¶彦明之在浦江筮仕之始
也職下而事拘曽未及從¶容政治之塲以行其所志他
日位益顯年益増道益<md:KR4d0569_SBCK_005-14b>¶懋其所設施當必大過於人雖
<pb:KR4d0569_WYG_005-23b>
趙公之師表天下劉¶公之開悟後來徐公毛公之感奮
當世趙馬范三公¶之卓犖一時無難到者又可以今之
所就為己足哉¶彦明於此尚有以勉之可也良也塊處
窮鄉邈焉寡¶侣晝耕夜讀質問無從其於彦明之去寜
不䀌然有¶動顧惟禍患餘生筆硯久棄莫攄情素以寫
别懷徒¶以三衢人物之盛序之末簡庶乎期望之私少
寓一¶二云¶
　九靈山房集巻五<md:KR4d0569_SBCK_005-15a>¶<md:KR4d0569_SBCK_006-1a>¶
<pb:KR4d0569_WYG_006-1a>
欽定四庫全書
　九靈山房集巻六¶　　　　　元　戴良　撰
　　山居稿第六
　　序
