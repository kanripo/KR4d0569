# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 10


　　碑
　　　長洲縣丞楊君去思碑¶
國家置縣令以治其縣事丞者令之貳所以述縣事¶而
輔令者也是故輔之無缺則一縣蒙其福毫髮有¶間則
百里為之不寧矣丞之設豈虚也哉長洲為呉¶大縣按
<pb:KR4d0569_WYG_010-1b>
其圖迺泰伯仲雍過化之地其土疆沃美碩¶大有江湖
川澤原隰之富其植物豐茂繁暢有黍稌¶秬秠之饒其
俗有樹藝商賈之利則丞是縣宜乎其¶益重矣然自國
初縣始置吏於今幾百年而為之丞¶能以智慮措諸事
徳澤施於人豈可以一二數哉顧¶無語言以宣之文字
以達之而智慮之見諸事功者¶不得以乆著徳澤之浹
乎人心者或至於遺忘得非<md:KR4d0569_SBCK_010-1b>¶記載之缺文而士民之遺
恨乎乃者錢塘龍井寺僧¶子元以為泰州楊君之為丞
<pb:KR4d0569_WYG_010-2a>
是縣也政治亷明他縣¶吏所不及今以年勞改調留之
既不得則退而圖所¶以昭永乆者以余方執筆從諸公
後來請紀述其事¶以慰縣人去思之情余以不知讓子
元則告吾僚友¶陳子經氏子經來言曰昔崔斯立為藍
田丞僅以破¶崖岸而為之陳南仲為武功丞僅以簡靖
輔之昌黎¶韓子河東栁子猶為之作文&KR1118;美以傳示後
來今君¶之政有不在二人下而子元之請之也固宜余
於是¶有不得而終辭者矣今相國之治呉也以便宜擢
<pb:KR4d0569_WYG_010-2b>
君¶於戎行方佐治崑山施於有政决羣疑於片語而細¶
民之服之也深集庶務於移刻而長守之倚之也重¶其
來而處斯職也帖姦戢暴植善翼良上不畏乎强¶禦下
不聽乎私謁惟知執法以奉公竭勞以盡職時<md:KR4d0569_SBCK_010-2a>¶當藩翰
事殷用兵未息東南民力乃多在於呉郡呉¶郡所需乃
多出於長洲長洲為縣名之曰都者三十¶嵗出田賦上
送於官者為財五十餘萬君之未至也¶每以疲弊之貧
民配之兼并之大家都鄙之間常紛¶然不安而民病甚
<pb:KR4d0569_WYG_010-3a>
矣及君之來取其都之田而分計¶之受差之家悉凖其
田之多少田多者應重差而不¶可辭田少者稱其所出
而無倖免均齊方正較若畫¶一而中下無告之民庶乎
其少康矣邇者大發民開¶白茅河所在縣邑騷動而君
嚴立法程俾貧者出其¶力富者輸其財為之茇舍資糧
屝屨酒胾醫藥以勞¶徠之而居者無艱瘁之虞行者無
寒餓之厄是以功¶成而民不知擾此其為治之大畧也
君以某年某月¶某日上以某年某月某日受代在任嵗
<pb:KR4d0569_WYG_010-3b>
月與衆人同¶而其所著見獨章章如是亦難矣哉於是
呉之士大<md:KR4d0569_SBCK_010-2b>¶夫與夫在邑在野之民以及外敎之流咸以
君之去¶為可惜願得伐石瑑辭述其去後之思而余則
以子¶元之請特為次第其言采其歌誦而載之其詞曰¶
於維我國惠綏黎蒸既設之令復佐之丞維呉有縣¶甲
是南土維是楊丞民之父母丞之未至孰父母余¶我民
倀倀莫寧其居丞來撫之乃遂食息卒不追呼¶吏不隳
突民有征徭豐儉倍蓰丞來均之大小具宜¶民有力役
<pb:KR4d0569_WYG_010-4a>
我是用瘁丞來舒之如舟斯濟丞之視民¶如鑑之明善
長顯跡姦宄遁形丞之守已如水之潔¶出無文車居不
華棁匹夫匹婦感慕靡忘豆羮必祝¶蘄之壽康吾儕小
人朝不及夕獲保室家皆丞之錫¶老者日亡壯者日衰
我丞之澤民得以知載歌載謡¶託之貞石於千百年紀
此成績¶
　　贊
　　　蔡履菴畫像贊
<pb:KR4d0569_WYG_010-4b>
有倬蔡君實聰實懿侁侁而貞婉婉而智以聖賢為¶學
而伊傅是期以法令為師而風雲自致得君子之¶時有
霸王之器既髙步於省垣復秉忠於師紀借籌¶乎帷幄
之宻贊化於經綸之始乃駕仁而策勇乃翼¶忠而羽義
粹然圭璋之見屹然山嶽之峙信邦家之¶老成儼士林
之綏履圖而肖之萬一窺其涯際矣¶
　　　道衡禪師平公畫像贊¶
觀道於衡其道躍躍謂衡即道其道斯邈士之有身¶猶
<pb:KR4d0569_WYG_010-5a>
物之衡具此靈光道以是生道以是生而身非道¶為道
寫身豈如來教繄道衡公身短而豐道衡視之¶幻化是
同既同幻化惟道靡壊孰謂道衡丹青可畫¶
　　箴
　　　汪一誠字箴(并序/)<md:KR4d0569_SBCK_010-3b>¶　嚴陵汪先生嘗筮日宿賔冠其子復而字之曰一誠¶
　請余製辭以箴之¶
於皇上帝降衷羣生相厥攸初孰匪是誠誠斯無妄¶一
<pb:KR4d0569_WYG_010-5b>
而不二其體渾然乃聖之至氣或内窒欲仍外訌¶是誠
日消為愚為庸嘻彼愚庸亦克由聖卒間霄淵¶妄為之
病惟賢善學必復其初其初既復斯聖之徒¶伊汪氏子
命名曰復字以一誠聖學是朂咨是汪生¶受性則靈聞
詩聞禮復自過庭今既加巾製辭訂義¶可以冠裳媿厥
名字欲求罔愧宜慎是思思而克誠¶聖豈逺而¶
　　銘
　　　退思齋銘
<pb:KR4d0569_WYG_010-6a>
天有闕石以補之君有過惟賢是裨裨之曷以我退¶而
思思則斯得不思何為嗚呼君之過兮我知我之¶過兮
正者其誰出入是齋兮鍳此銘詩<md:KR4d0569_SBCK_010-4a>¶　　説
　　　山泉説¶
余讀易至山下出泉蒙曰嗟夫泉者水之始達而蒙¶則
君子之所以養其徳焉者也余友天台葛君名蒙¶而自
署其號曰山泉是殆以君子之學自勉耶君曰¶願吾子
<pb:KR4d0569_WYG_010-6b>
之教之也余復之曰亦嘗觀於海乎磅礴而¶洶湧汪洄
而震蕩放乎太空掉乎無垠浩浩然洋洋¶然被萬里莫
之端倪畢萬古莫之終始何其深且廣¶也然即其源視
之則濫觴於崑崙經始於岷山然後¶衝底柱下龍門轉
巫峡率百川以委輸焉海乎海乎¶其所以致夫深且廣
者非山之泉乎雖然方其混混¶潏潏未知其所出也茍
或窒其源而遏其流使無以¶遂其達之之性雖欲自致
乎大荒之澨渤澥之尾不¶可得矣善為學者句知此説
<pb:KR4d0569_WYG_010-7a>
其亦可以少警也乎學<md:KR4d0569_SBCK_010-4b>¶者之欲至於聖賢猶泉之求達
夫海也不以聖賢自¶處而學之者是窒其源而遏其流
也窒之遏之則泛¶濫茫洋無所底止其不為衆人者幾
希此養蒙之訓¶所以為學者之先務也人生而幼其於
辨事接物之¶際雖蒙而未達然天所命以聖賢其人者
固以具於¶純一無偽之本然矣茍不矜其所得而慢於
學則其¶至於聖賢也孰得而禦之哉然求所以至之之
道焉¶尤非有得於養者不能也是故詩書六藝所以養
<pb:KR4d0569_WYG_010-7b>
其¶心絃歌洗爵俯仰之容升降之節所以養其耳目手¶
足祭祀鄉射養老之禮又所以養其恭敬其心以為¶不
如是則其不至於聖賢者不可以罪吾之徳也夫¶聖人
者人倫之至也余以是知自聖人以至於衆人¶皆有此
徳也聖人至而衆人弗至也求至焉賢者之¶事也然亦
養之於蒙而後可也故曰君子以果行育<md:KR4d0569_SBCK_010-5a>¶徳又曰蒙以
養正聖功也君性睿而質美則所得於¶天者厚矣又能
偲偲乎以講學為職業其於山泉之¶義庶幾哉因廣其
<pb:KR4d0569_WYG_010-8a>
説以為贈¶
　　書¶
　　　投知己書¶
正月間辱示厚意戰掉悚慓若無所容嗟乎僕生五¶十
有餘年矣雖足跡不出乎呉越交遊不及乎卿相¶而往
還於士大夫間亦多矣泛泛市道者固不足言¶其以斯
文相親愛不啻如親骨肉者亦且不少矣然¶方無事時
未嘗不慷慨激發期刎頸以相死一旦遇¶小故未至利
<pb:KR4d0569_WYG_010-8b>
害之相闗即變顔反目遽然相背負有¶矣或攘臂而擠
之如怨家讎人者亦有矣至於望望¶然若不識知不肯
出一語辨黑白而反附和焉者則¶滔滔皆是也於斯之
時而能以道始終不以時而去<md:KR4d0569_SBCK_010-5b>¶就不以利而厚薄考之
言行而無二窺之度量而不¶見其畦畛者惟閤下一人
而已朋友道絶僕乃幸遭¶逢於閤下寧不為之感荷也
乎乖隔之餘每欲致一¶書以陳此情語短意長將發復
止行自念方當窮深¶極宻與時世不相接雖閤下之我
<pb:KR4d0569_WYG_010-9a>
愛亦無從&KR0833;曲以¶道其離别之思故不得不有言以告
僕受質甚愚下¶於書不能多讀讀亦不能記憶凡其艱
苦而僅得者¶不過用以資於文與詩而於古聖賢人之
大道則固¶未之有聞也以故心志不明暗於事幾見夷
不能履¶見險不能避踉蹡顛頓為士類羞若夫妄言妄
行不¶顧是否同於狂惑喪心者之所為則誠有不敢知
我¶信我乃不為流言之所移嗟乎世豈復有如閤下者¶
乎世之如閤下者既少則彼之造事以詬我攘臂以¶擠
<pb:KR4d0569_WYG_010-9b>
我尚何恃而不懼哉然則如之何而可亦在乎反<md:KR4d0569_SBCK_010-6a>¶躬自
省擇夷而履之望險而避之一舉一動皆由於¶正使之
無隙之可乘無迹之可議如斯而已耳顧以¶力微才少
莫知所從其道云逺有若望洋兼之病妻¶弱子累乎中
衣服飲食廹乎外僕之事其使閤下悲¶也嗟乎閤下之
知我深矣其信我至矣乃今不特知¶我信我而重以悲
我則僕於閤下當何如報哉報不¶報在閤下未有所損
益所以如此云云者葢將明吾¶之心耳然僕於閤下亦
<pb:KR4d0569_WYG_010-10a>
豈待於有言而後明耶山中¶風氣多寒入夏暑熱更甚
將息之道為難閤下春秋¶既髙宜益安居靜處使内有
所養而外邪無從入庶¶幾身可康强而永保壽年此固
鄙心之所綣綣者然¶不能自悦而持以獻諸人閤下得
無憫笑之乎雖然¶閤下亦加慎矣哉相望正逺何時一
見以罄此懐不宣¶
　　傳
　　　丹溪翁傳
<pb:KR4d0569_WYG_010-10b>
丹溪翁者婺之義烏人也姓朱氏諱震亨字彦脩學¶者
尊之曰丹溪翁翁自幼好學日記千言稍長從鄉¶先生
治經為舉子業後聞許文懿公得朱子四傳之¶學講道
八華山復往拜焉益聞道徳性命之説宏深¶粹宻遂為
專門一日文懿謂曰吾卧病乆非精於醫¶者不能以起
之子聰明異常人其肯遊藝於醫乎翁¶以母病脾於醫
亦粗習及聞文懿之言即慨然曰士¶茍精一藝以推及
物之仁雖不仕於時猶仕也乃悉¶焚棄向所習舉子業
<pb:KR4d0569_WYG_010-11a>
一於醫致力焉時方盛行陳師¶文裴宗元所定大觀二
百九十七方翁窮晝夜是習¶既而悟曰操古方以治今
病其勢不能以盡合苟將¶起度量立規矩稱權衡必也
素難諸經乎然吾鄉諸¶醫鮮克知之者遂治裝出遊求
他師而叩之乃渡浙<md:KR4d0569_SBCK_010-7a>¶河走呉中出宛陵抵南徐達建業
皆無所遇及還武¶林忽有以其郡羅氏告者羅名知悌
字子敬世稱太¶無先生宋理宗朝寺人學精於醫得金
劉完素之再¶傳而旁通張從正李杲二家之説然性褊
<pb:KR4d0569_WYG_010-11b>
甚恃能厭¶事難得意翁徃謁焉凡數徃返不與接己而
求見愈¶篤羅乃進之曰子非朱彦脩乎時翁已有醫名
羅故¶知之翁既得見遂北靣再拜以謁受其所教羅遇
翁¶亦甚懽即授以劉張李諸書為之敷揚三家之㫖而¶
一斷於經且曰盡去而舊學非是也翁聞其言渙焉¶無
少凝滯於胸臆居無何盡得其學以歸鄉之諸醫¶泥陳
裴之學者聞翁言即大驚而笑且排獨文懿喜¶曰吾疾
其遂瘳矣乎文懿得末疾醫不能療者十餘¶年翁以其
<pb:KR4d0569_WYG_010-12a>
法治之良驗於是諸醫之笑且排者始皆¶心服口譽數
年之間聲聞頓著翁不自滿足益以三<md:KR4d0569_SBCK_010-7b>¶家之説推廣之
謂劉張之學其論臟腑氣化有六而¶於濕熱相火三氣
致病為最多遂以推陳致新㵼火¶之法療之此固髙出
前代矣然有隂虚火動或隂陽¶兩虚濕熱自盛者又當
消息而用之謂李之論飲食¶勞倦内傷脾胃則胃脘之
陽不能以升舉并及心肺¶之氣陷入中焦而用補中益
氣之劑治之此亦前人¶之所無也然天不足於西北地
<pb:KR4d0569_WYG_010-12b>
不滿於東南天陽也¶地隂也西北之人陽氣易於降東
南之人隂火易於¶升茍不知此而徒守其法則氣之降
者固可愈而於¶其升者亦從而用之吾恐反增其病矣
乃以三家之¶論去其短而用其長又復叅之以太極之
理易禮記¶通書正蒙諸書之義貫穿内經之言以尋其
指歸而¶謂内經之言火葢與太極動而生陽五性感動
之説¶有合其言隂道虚則又與禮記之養隂意同因作
相<md:KR4d0569_SBCK_010-8a>¶火及陽有餘隂不足二論以發揮之其論相火有曰
<pb:KR4d0569_WYG_010-13a>
陽動而變隂靜而合而生水火木金土然火有二焉¶曰
君火曰相火君火者人火也相火者天火也火内¶隂而
外陽主乎動者也故凡動皆屬火以名而言形¶質相生
配於五行故謂之君以位而言生於虚無守¶位禀命故
謂之相天主生物恒於動人有此生亦恒¶於動然其所
以恒於動者皆相火助之也見於天者¶出於龍雷則木
之氣出於海則水之氣也具於人者¶寄於肝腎二部肝
屬木而腎屬水也膽者肝之府膀¶胱者腎之府心胞絡
<pb:KR4d0569_WYG_010-13b>
者腎之配三焦以焦言而下焦¶司肝腎之分皆隂而下
者也天非此火不能生人非¶此火不能以有生天之火
雖出於木而皆本乎地故¶雷非伏龍非蟄海非附於地
則不能鳴不能飛不能¶波也鳴也飛也波也動而為相
火者也肝腎之隂悉<md:KR4d0569_SBCK_010-8b>¶具相火人而同乎天也或曰相火
天人所同東垣何¶以指為元氣之賊又謂火與元氣不
兩立一勝則一¶負然則如之何而可使之無勝負乎曰
周子曰神發¶知矣五性感動而萬事出五者之性為物
<pb:KR4d0569_WYG_010-14a>
所感不能¶不動謂之動者即内經五火也相火易動五
性厥陽¶之火又從而扇之則妄動矣火既妄動則煎熬
真隂¶隂虚則病隂絶則死君火之氣經以暑與熱言之
而¶相火之氣則以火言葢表其暴悍酷烈有甚於君火¶
也故曰相火元氣之賊周子曰聖人定之以中正仁¶義
而主靜朱子亦曰必使道心常為之主而人心每¶聽命
焉此善處乎火者也人心聽命於道心而又能¶主之以
靜彼五火將寂然不動而相火者惟有扶助¶造化而為
<pb:KR4d0569_WYG_010-14b>
生生不息之運用爾夫何元氣之賊哉或¶曰内經相火
注言少隂少陽矣未嘗言及厥隂太陽<md:KR4d0569_SBCK_010-9a>¶而吾子言之何
也曰足太陽少隂東垣嘗言之治以¶炒柏取其味辛能
㵼水中之火戴人亦言膽與三焦¶肝與胞絡皆從火治
此厯指龍雷之火也余以天人¶之火皆生於地如上文
所云者實廣二公之意耳或¶曰内經言火者非一徃徃
於六氣中見之而言臟腑¶者未之有也二公豈他有所
據耶曰經以百病皆生¶於風寒暑濕燥火之動而為變
<pb:KR4d0569_WYG_010-15a>
者岐伯厯指病機一¶十九條而属火者五此非相火為
病之出於臟腑者¶乎考之内經諸熱瞀瘛則屬之火諸
狂躁越則屬之¶火諸病胕腫痛酸驚駭則屬之火又原
病式曰諸風¶掉眩屬於肝火之動也諸氣膹鬰病痿屬
於肺火之¶升也諸溼腫滿屬於脾火之勝也諸痛痒瘡
瘍屬於¶心火之用也是皆火之為病出於臟腑者然也
噫以¶陳無擇之通達猶以暖熾論君火日用之火論相
火<md:KR4d0569_SBCK_010-9b>¶是宜後人之聾瞽哉其論陽有餘隂不足有曰人受
<pb:KR4d0569_WYG_010-15b>
天地之氣以生天之陽氣為氣地之隂氣為血然氣¶常
有餘而血常不足何為其然也天大也為陽而運¶於地
之外地居天之中為隂而天之大氣舉之日實¶也屬陽
而運於月之外月缺也屬隂而禀日之光以¶為明者也
則是地之隂已不勝夫天之陽月之隂亦¶不敵於日之
陽天地日月尚然而况於人乎故人之¶生男子十六嵗
而精通女子十四嵗而經行是有形¶之後猶有待於乳
哺水穀之養而後隂可與陽配成¶乎人而為人之父母
<pb:KR4d0569_WYG_010-16a>
古人必近三十二十而後嫁娶¶者可見隂氣之難於成
而古人之善於保養也錢仲¶陽於腎有補而無㵼其知
此意者乎又按禮記注曰¶人惟五十然後養隂者有以
加内經年至四十隂氣¶自半而起居衰矣男子六十四
嵗而精絶女子四十<md:KR4d0569_SBCK_010-10a>¶九嵗而經斷夫以隂氣之成止為
三十年之運用而¶竟已先虧可不知所保養也經曰陽
者天也主外隂¶者地也主内故陽道實隂道虚斯言豈
欺我哉或曰¶逺取諸天地日月近取諸男女之身曰有
<pb:KR4d0569_WYG_010-16b>
餘曰不足¶吾已知之矣人在氣交之中今欲順隂陽之
理而為¶攝養之法如之何則可曰主閉藏者腎也司疎
泄者¶肝也二臟皆有相火而其系上屬於心心君火也
為¶物所感則易於動心動則相火翕然而隨聖賢教人¶
收心養心其㫖深矣天地以五行更迭衰旺而成四¶時
人之五臟六腑亦應之而衰旺四月屬巳五月屬¶午為
火大旺火為肺金之夫火旺則金衰六月屬未¶為土大
旺土為水之夫土旺則水衰况腎水嘗藉肺¶金為母以
<pb:KR4d0569_WYG_010-17a>
補助其不足古人於夏月必獨宿而淡味¶兢兢業業保
養金水二藏正嫌火土之旺爾内經又<md:KR4d0569_SBCK_010-10b>¶曰冬藏精者春
不病温十月屬亥十一月屬子正火¶氣潛伏閉藏以養
其本然之真而為來春升動發生¶之本若於此時不恣
欲以自戕至春升之際根本壯¶實氣不輕浮尚何病之
可言哉於是翁之醫益聞四¶方以病來迎者遂輻凑於
道翁咸往赴之其所治病¶凡幾病之狀何如施何良方
飲何藥而愈自前至今¶驗者何人何縣里主名得諸見
<pb:KR4d0569_WYG_010-17b>
聞班班可紀浦江鄭¶義士病滯下一夕忽昏仆目上視
溲注而汗㵼翁診¶之脉大無倫即告曰此隂虚陽暴絶
也葢得之病後¶酒且内然吾能愈之急命治人參膏而
且促灸其氣¶海頃之手動又頃而唇動及參膏成三飲
之甦矣其¶後服參膏盡數斤病已天台周進士病惡寒
雖暑亦¶必以綿蒙其首服附子數百增劇翁診之脉滑
而數¶即告曰此熱甚而反寒也乃以辛涼之劑吐痰一
升<md:KR4d0569_SBCK_010-11a>¶許而蒙首之綿減半仍用防風通聖飲之愈周固喜
<pb:KR4d0569_WYG_010-18a>
甚翁曰病愈後須淡食以養胃内觀以養神則水可¶生
火可降否則附毒必發殆不可救彼不能然後告¶疽發
背死浙省平章南征閩粤還病反胃醫以為可¶治翁診
其脉告曰公之病不可言也即出獨告其左¶右曰此病
得之驚後而使内火木之邪相挾氣傷液¶亡腸胃枯損
食雖入而不化食既不化五臟皆無所¶禀去此十日死
果如言鄭義士家一少年秋初病熱¶口渴而妄語兩顴
火赤醫作大熱治翁診之脉弱而¶遲告曰此作勞後病
<pb:KR4d0569_WYG_010-18b>
温惟當服補劑自己今六脉皆¶摶手必涼藥所致竟以
附子湯啜之應手而瘥浙東¶憲幕傅氏子病妄語時若
有所見其家妖之翁切其¶脉告曰此病痰也然脉虚弦
而沉數葢得之當暑飲¶酸又大驚傳曰然嘗夏因勞而
甚渴恣飲梅水一二<md:KR4d0569_SBCK_010-11b>¶升又連得驚數次遂病翁以治痰
補虛之劑處之旬¶浃愈里人陳時叔病脹腹如斗醫用
利藥轉加翁診¶之脉數而濇告曰此得之嗜酒嗜酒則
血傷血傷則¶脾土之隂亦傷胃雖受穀不能以轉輸故
<pb:KR4d0569_WYG_010-19a>
陽升隂降¶而否矣陳曰某以嗜酒前後溲見血者有年
翁用補¶血之劑投之驗權貴人以㣲疾來召見翁至坐
堂中¶自如翁診其脉不與言而出使詰之則曰公病在
死¶法中不出三月且入鬼録顧猶有驕氣耶後果如期¶
死一老人病目無見使來求治翁診其脉㣲甚為製¶人
參膏飲之目明如常時後數日翁復至忽見一醫¶在庭
煉礞石問之則已服之矣翁愕曰此病得之氣¶大虚今
不救其虚而反用礞石不出此夜必死至夜¶參半氣奄
<pb:KR4d0569_WYG_010-19b>
奄不相屬而死一男子病小便不通醫治¶以利藥益甚
翁診之右寸頗弦滑曰此積痰病也積<md:KR4d0569_SBCK_010-12a>¶痰在肺肺為上
焦而膀胱為下焦上焦閉則下焦塞¶譬如滴水之器必
上竅通而後下竅之水出焉乃以¶法大吐之吐已病如
失一婦人病不知人稍蘇即號¶叫數四而復昏翁診之
肝脉弦數而且滑曰此怒心¶所為葢得之怒而强酒也
詰之則不得於夫每遇夜¶引滿自酌解其懐翁治以流
痰降火之劑而加香附¶以散肝分之鬱立愈一女子病
<pb:KR4d0569_WYG_010-20a>
不食面北卧者且半¶載醫告術窮翁診之肝脉弦出左
口曰此思男子不¶得氣結於脾故耳叩之則許嫁夫入
廣且五年翁謂¶其父曰是病惟怒可解葢怒之氣擊而
屬木故能衝¶其土之結今苐觸之使怒耳父以為不然
翁入而掌¶其面者三責以不當有外思女子號泣大怒
怒己進¶食翁復潛謂其父曰思氣雖解然必得喜則庶
不再¶結乃詐以夫有書旦夕且歸後三月夫果歸而病
不<md:KR4d0569_SBCK_010-12b>¶作一婦人産後有物不上如衣裾醫不能喻翁曰此
<pb:KR4d0569_WYG_010-20b>
子宫也氣血虚故隨子而下即與黄茋當歸之劑而¶加
升麻舉之仍用皮工之法以五倍子作湯洗濯皴¶其皮
少選子宫上翁慰之曰三年後可再生兒無憂¶也如之
一貧婦寡居病癩翁見之惻然乃曰是疾世¶號難治者
不守禁忌耳是婦貧而無厚味寡而無欲¶庶幾可療也
即自具藥療之病愈後復投四物湯數¶百遂不發動翁
之為醫皆此類也葢其遇病施治不¶膠於古方而所療
皆中然於諸家方論則靡所不通¶他人靳靳守古翁則
<pb:KR4d0569_WYG_010-21a>
操縱取舍而卒與古合一時學¶者咸聲隨影附翁教之
亹亹忘疲一日門人趙良仁¶問太極之㫖翁以隂陽造
化之精㣲與醫道相出入¶者論之且曰吾於諸生中未
嘗論至於此今以吾子¶所問故偶及之是葢以道相告
非徒以醫言也趙出<md:KR4d0569_SBCK_010-13a>¶語人曰翁之醫其殆橐籥於此乎
羅成之自金陵來¶見自以為精仲景學翁曰仲景之書
收拾於殘篇斷¶簡之餘然其間或文有不備或意有未
盡或編次之¶脱落或義例之乖舛吾每觀之不能以無
<pb:KR4d0569_WYG_010-21b>
疑因畧摘¶疑義數條以示羅尚未悟及遇治一疾翁以
隂虚發¶熱而用益隂補血之劑療之不三日而愈羅乃
歎曰¶以某之所見未免作傷寒治今翁治此猶以芎歸
之¶性辛温而非隂虚者所宜服又况汗下之悮乎翁春¶
秋既髙乃狥張翼等所請而著格致餘論局方發揮¶傷
寒辨疑本草衍義補遺外科精要新論諸書學者¶多誦
習而取則焉翁簡慤貞良剛嚴介特執心以正¶立身以
誠而孝友之行實本乎天質奉時祀也訂其¶禮文而敬
<pb:KR4d0569_WYG_010-22a>
蒞之事母夫人也時其節宣以忠養之寧¶歉於已而必
致豐於兄弟寧薄於己子而必施厚於<md:KR4d0569_SBCK_010-13b>¶兄弟之子非其
友不友非其道不道好論古今得失¶慨然有天下之憂
世之名公卿多折節下之翁為直¶陳治道無所顧忌然
但語及榮利事則拂衣而起與¶人交一以三綱五紀為
去就嘗曰天下有道則行有¶枝葉天下無道則辭有枝
葉夫行本也辭從而生者¶也茍見枝葉之辭去本而末
是務輒怒溢顔靣若將¶凂焉翁之卓卓如是則醫又特
<pb:KR4d0569_WYG_010-22b>
一事而已然翁講學¶行事之大方已具吾友宋太史濓
所為翁墓誌兹故¶不録而竊録其醫之可傳者為翁傳
庶使後之君子¶得以互考焉¶
論曰昔漢嚴君平博學無不通賣卜成都人有邪惡¶非
正之問則依蓍龜為陳其利害與人子言依於孝¶與人
弟言依於順與人臣言依於忠史稱其風聲氣¶節足以
激貪而厲俗翁在婺得道學之源委而混迹<md:KR4d0569_SBCK_010-16a>¶於<md:KR4d0569_SBCK_011-1a>¶醫或以
醫來見者未嘗不以葆精毓神開其心至於一語一黙
<pb:KR4d0569_WYG_010-23a>
一出一處凡有闗於倫理者尤諄諄訓誨使人奮迅感
慨激厲之不暇左丘明有云仁人之言其利&KR0270;哉信矣
若翁者殆古所謂直諒多聞之益友又可以醫師少之
哉
　
　
　
　
<pb:KR4d0569_WYG_010-23b>
　
　
　
　
　
　
　
　九靈山房集卷十

<pb:KR4d0569_WYG_011-1a>
欽定四庫全書
　九靈山房集巻十一¶　　　　元　戴良　撰
　　¶呉遊稿第四
