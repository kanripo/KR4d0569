# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 24


　　　和陶淵明歸去來兮辭¶
　余客海上追和淵明歸去來詞葢淵明以既歸為高¶
　余以未歸為逹雖事有不一要其志未嘗不同也¶
歸去來兮時不我偶將安歸念此生之如寄忽感悟¶而
<pb:KR4d0569_WYG_024-1b>
増悲老冉冉其將及體力歘乎莫追旁人見余以¶驚愕
曰影是而形非望東南之歸路想兒女之牽衣¶顧迷途
之已逺愧前賢之知微緬懷故山若蹲若奔¶鬱乎松楸
擁我衡門田園故在圖書尚存散襟頽簷¶亦有一尊無
囂聲之入耳無憂色之在顔比鷦鷯與¶蝘蜓固無適而
不安胡出疆以載質脂余舝之間關¶奉先師之遺訓冀
國光之一觀豈禍福之無門乃一<md:KR4d0569_SBCK_024-1b>¶出而一還因傷今以
懷昔心欲絕而桓桓歸去來兮¶姑放浪以遐遊既反觀
<pb:KR4d0569_WYG_024-2a>
而内足復於世以何求使有¶榮而有辱寧無樂以無憂
匪斯世之可忘懼夫人之¶難疇我之所歴如水行舟始
欹傾於灘瀨終倚泊乎¶林邱視末路之狂瀾覩薄俗之
横流知此來之幸濟¶誠祖考之餘休已矣乎富貴真有
命利達亦有時時¶命未至誰為畱歲云莫矣今何之古
人不可見來哲¶亦難期逐猿鶴以長往俯隴畝而耘耔
歌接輿之古¶調和淵明之新詩為一世之逸民委運待
盡葢無疑
<pb:KR4d0569_WYG_024-2b>
　　五言古詩¶
　　　和陶淵明雜詩十一首¶
大鈞播萬類飄忽如風塵為物在世中倐焉成我身¶弟
兄與妻子於前定何親生同屋室處死與邱山鄰¶彼蒼
無私力宵盡已復晨獨有路旁堠長閲往來人<md:KR4d0569_SBCK_024-2a>¶憶¶昔客吳山門對萬松嶺松下日行遊況值長春景¶朅
來卧窮海時秋枕席冷還同泣露蛩喞喞弔宵永¶豈無
棲泊處寄此形與影行矣臨逝川前途無由騁¶以之懐
<pb:KR4d0569_WYG_024-3a>
往年一念詎能靜¶¶
羲馭不肯遲榮悴詎可量舉頭望穹昊日月已宿房¶隕
霜凋衆類慘慘未渠央李梅忽冬實又復值愆陽¶物化
苟如此秪亂我中腸¶¶
遜默度危時無如莊與老膏火終受焚樗櫟庻自保¶我
昔獻三策論辨吻常燥一聞倚伏言頗恨歸不早¶此理
端足信明月耿中抱愁絶舊同袍學廣未聞道<md:KR4d0569_SBCK_024-2b>¶我無猛烈心出處毎猶豫或同燕雀棲或逐梟鸞翥¶向
<pb:KR4d0569_WYG_024-3b>
焉固非就今者孰為去去就本一途何用獨多慮¶但慮
末代下事事古不如從今便束裝移入醉鄉住¶醉郷固
云樂猶是生滅處何當乘物化無喜亦無懼¶¶
東漢有兩士幼安與程喜爰得交友心知音乃餘事¶伯
牙絶其絃豈亦㑹斯意如何百代下不與昔人值¶渉江
採芳馨頺波正奔駛四顧無寄者三嗅復棄置¶¶
唐堯忽以逺遺風寖褊迫子陵識其機竟别洛陽陌¶自
非大聖人誰能試堅白長嘯望前途宇宙乃爾窄¶徘徊
<pb:KR4d0569_WYG_024-4a>
東海上庻遇烟霞客此事已荒唐且向環中宅¶¶
朝耕谷口田暮採陌上桑歲晚望有收嗟哉成粃糠<md:KR4d0569_SBCK_024-3a>¶白
頭去逐食所謀惟稻粱嗷嗷天海際何異鴈隨陽¶昨宵
得竒夢可喜復可傷為言東海上却粒有其方¶早晚西
王母酌以瑶池觴¶¶
天地有常運陰陽無定端夏蟲時不永安覩歲月遷¶嗟
我在世中倐忽已華顛何能得仙訣拾取朝霞飡¶蓬萊
去此近欲往無由縁從今棄諸事盡付悟真篇
<pb:KR4d0569_WYG_024-4b>
秦灰未遽冷於古何所稽前行有衢路往往變巖崖¶我
來一問津感歎傷人懷是道在天地大可六合彌¶諸儒
拾煨燼破裂日愈離遂令髙世才放蕩莫控羈¶時無洛
中叟此事諒終虧¶¶
文武久不作周徳日以涼老聃隠柱史莊叟避濠梁<md:KR4d0569_SBCK_024-3b>¶正
聲淪鄭衞禮俗變邅鄉是來談治道夏蟲以鳴霜¶悠悠
遡黄唐古意一何長¶
　　　和陶淵明擬古九首
<pb:KR4d0569_WYG_024-5a>
皎皎雲間月濯濯風中柳一時固云好相看不堅久¶我
昔途路中談笑得石友殷勤無與比常若接杯酒¶當其
定交心生死肯余負一朝臨小利何者為薄厚¶平居且
尚然緩急復何有¶
撫劍從羈役歲月已一終借問所經行非夷亦非戎¶中
遭世運否言依葢世雄塵埃縱滿目肯汚西來風¶舉世
嘲我拙我自安長窮孤客難為辭寄意一言中¶¶
白日忽已晚流光薄西隅老人閉闗坐慘慘意不舒¶日
<pb:KR4d0569_WYG_024-5b>
月我户牖天地吾室廬自非奪元化此中寧久居¶今夕
復何夕涼月滿平蕪悠悠望去途歎息將焉如<md:KR4d0569_SBCK_024-4a>¶我昔年少時髙視隘八荒惟思渉險道誰能戒埀堂¶南
轅與北軌所歴何杳茫一旦十年後盡化爭戰塲¶豈無
英雄士㡬人歸北邙撫此重長歎壯志失軒昻¶斂退就
衡宇蹙蹙守一方往事且棄置身在亦奚傷¶¶
圭玷猶足磨甑墮不可完素行有一失誠負頭上冠¶孔
門諸弟子賢者是曽顔超然季孟中窮達了不闗¶我嘗
<pb:KR4d0569_WYG_024-6a>
慕其人相從叩兩端形影忽不及咄咄指空彈¶取琴置
膝上以之操孤鸞寸心固云苦中有千歲寒¶¶
天運相尋繹世道亦如兹王孫泣路旁寧似開元時¶所
以古達人是心無磷緇弁髦視軒冕草澤去不疑¶西方
有一士與世亦久辭介然守窮獨富貴非所思<md:KR4d0569_SBCK_024-4b>¶豈不瘁
且艱道勝心靡欺恨無史氏筆為君振耀之¶誰是知音
者請試絃吾詩¶
勸君勿沉憂沉憂損天和尊中有美酒胡不飲且歌¶我
<pb:KR4d0569_WYG_024-6b>
觀此身世變幻一何多無相亦無壊信若空中花¶戚戚
以終老君今其奈何¶
故國日已久朝暮但神遊誰謂相去逺夙昔隘九州¶此
計一云失坐見歲月流歲月未足惜恐遂忘首邱¶在昔
七人者抱節去衰周不遇魯中叟履跡將安求¶
牆¶頭有叢菊粲粲誰復採蹉跎歲年晚香色日以改¶我
欲一往問渺渺阻烟海遥知霜霰繁莖葉不余待¶亦既
輕去國已矣今何悔
<pb:KR4d0569_WYG_024-7a>
　　　和陶淵明飲酒二十首(并序/)¶
　余性不解飲然喜與客同倡酬士友過從輒呼酒對<md:KR4d0569_SBCK_024-5a>¶　酌頽然竟醉醉則坐睡終日此興陶然壬子之秋乍¶
　遷鳳湖酒既艱得客亦罕至湖上諸君子知余之寡¶
　歡也或命之飲或饋之酒行遊之暇輒一舉觴飲雖¶
　至少而樂則有餘因讀淵明飲酒二十詩愛其語淡¶
　而思逸遂次其韻以示里中諸作者同為商榷云耳¶¶
今晨風日美吾行欲何之平生慕陶公得似斜川時¶此
<pb:KR4d0569_WYG_024-7b>
身已如寄無為待來兹况多載酒人任意復奚疑¶山顛
與水裔一觴歡共持¶¶
好鳥不鳴旦好水不出山入冥而止坎古亦有遺言¶所
以彭澤翁折腰愧當年不有酣中趣髙風竟誰傳¶¶
淵明曠逹士未及至人情有田惟種秫似為酒中名<md:KR4d0569_SBCK_024-5b>¶過
飲多患害曷足稱養生此生如聚沫忽忽風浪驚¶沉醉
固無益不醉亦何成¶¶
一鳥乘風起逍遥天畔飛一鳥墮泥塗噭噭鳴聲悲¶升
<pb:KR4d0569_WYG_024-8a>
沉亦何常時去兩無依我昔道力淺磬折久忘歸¶邇來
解其㑹百念坐自衰惟尋醉郷樂一任壯心違¶¶
昔出非好榮今處非避喧中行有前訓恐遂墮一偏¶商
於四老人遺之在西山朝歌紫芝去暮逐白雲還¶當其
扶漢儲亦復吐一言¶¶
紛紜世中事夢幻無乃是方夢境謂真既覺境隨毁¶豈
惟世事然我身亦復爾請看竺乾書此語諒非綺<md:KR4d0569_SBCK_024-6a>¶幽蘭在浚谷衆卉沒其英清風一吹拂卓然見髙情¶萬
<pb:KR4d0569_WYG_024-8b>
物皆有時泰至否自傾蟄雷聲久閟未必先春鳴¶有酒
且歡酌何用歎此生¶¶
三春布陽徳萬物發華滋凌霄直㣲類近亦附喬枝¶低
迷衆無覩髙出乃見奇煌煌九霄中榮夸遽爾為¶我道
似不爾一笑懸吾羈¶¶
我卜山中居柴門林際開湖光并野色一一入吾懷¶勿
言此居好殆與素心乖越鳥當北翔夜夜思南棲¶蛟龍
去窟宅常懷蟄其泥此土固云樂我事寡所諧¶惟於酣
<pb:KR4d0569_WYG_024-9a>
醉中歸路了不迷時時沃以酒吾駕亦忘回¶¶
悠悠從羈役故里限東隅風波豈不惡遊子念歸途<md:KR4d0569_SBCK_024-6b>¶朝
隨一帆逝暮逐一馬驅如何十舍近翻勝千里餘¶在世
俱是客且此葺吾居¶¶
我如北塞駒困此東南道有力不獲騁長鳴至於老¶苒
苒陰陽移萬物遞榮槁既無騰化術此身豈長好¶一朝
委運往恐遂失吾寶何當攜麯生縱浪遊八表¶¶
靡靡歲云晏此已非吾時深居執蕩志逝將與世辭¶破
<pb:KR4d0569_WYG_024-9b>
屋交悲風得處正在兹握粟者誰子無煩決所疑¶道䘮
士失已節義久吾欺於心苟不愧窮達一任之¶
世¶間有真樂除是醉中境可能得美酒一醉不復醒¶陶
生久已沒此意竟誰領東坡與子由當是出囊¶穎和陶
三四詩粲粲夜光炳<md:KR4d0569_SBCK_024-7a>¶里中有一士愛客情亦至生平不解飲而獨容我醉¶我
亦髙其風往還日㡬次爾汝且兩忘何知外物貴¶尚懼
數見疏淡中自多味
<pb:KR4d0569_WYG_024-10a>
老我愛窮居蒿蓬荒繞宅與世罕所同車馬絶來迹¶寓
形天壤内㡬人年滿百顧獨守區區保此堅與白¶若復
不醉飲此生端足惜¶¶
大男逾弱冠粗嘗傳一經小男年十三玉骨早已成¶亦
有兩女子家事幼所更女解事舅姑男可了門庭¶悉如
黄口雛未食已先鳴此日不在眼何以慰吾情¶¶
五十知昨非伯玉有遺風而我豈謂然野蓬生麻中<md:KR4d0569_SBCK_024-7b>¶年
來更世患頗悟窮與通所失豈魯寶所亡非楚弓
<pb:KR4d0569_WYG_024-10b>
棲棲¶徒旅中美酒不常得偶得弗為飲人將嘲我惑¶天
運恒往還人道有通塞伊洛與瀍澗㡬度弔亡國¶酒至
且盡觴餘事付默默¶¶
結交數丈夫有仕有不仕靜躁固異姿出處盡忘已¶此
志不獲同而我獨多恥先師有遺訓處仁在擇里¶懷此
頗有年兹行始堪紀四海皆兄弟可止便須止¶酣歌盡
百載古道端足恃¶¶
陶翁種五柳蕭散本天真劉生荷一鍤似亦返其淳¶歩
<pb:KR4d0569_WYG_024-11a>
兵哭途窮詩思日以新子雲草太元亦復賦劇秦¶四士
今何在賢愚同一塵當時不痛飲為事亦徒勤<md:KR4d0569_SBCK_024-8a>¶嗟我百
代下頗與四士親遥遥渉其涯斂然一問津¶但懼翻醉
墨汙此衣與巾君其恕狂謬我豈獨醒人¶
　　　和陶淵明移居二首(并序/)¶
　余去歲六月遷居慈溪之華嶼迨今逾一年僻處寡¶
　儔頗懷鳳湖士俗之盛意欲居之後遊其地得錢仲¶
　仁氏山齋數椽遂欣然徙家焉因和此二詩以呈仲
<pb:KR4d0569_WYG_024-11b>
　仁¶
昔我客華嶼古寺分半宅窮年無俗調看山閲朝夕¶如
何舍之去遥遥從兹役朋遊方餞送賦詩仍設席¶共言
新居好今更勝疇昔髙歌縱逸舟持用慰離析¶¶
我未踐斯境已賦考槃詩懷此多年歲一廛今得之¶陶
翁徙南村言笑慰相思斗酒洽鄰曲亦有如翁時¶投身
既得所何能復去兹鷦鷯一枝足古語不余欺<md:KR4d0569_SBCK_024-8b>¶　　　和陶淵明歲暮答張常侍一首
<pb:KR4d0569_WYG_024-12a>
長蛇驚赴壑逸騎渇奔泉歲月亦如是吾生復何言¶容
鬢久已衰矧兹憂慮繁俯仰念今昔其能免厥愆¶馬老
猶伏櫪鳥倦尚歸山一來東海上十載不知還¶竟如庭
下栢受此蔓草纒莖葉日已固何有挺出年¶人生無定
在形迹慿化遷請棄悠悠談有酒且陶然¶
　　　和陶淵明連雨獨飲一首(并序/)¶
　吾居海上旅懷鬱鬱方錢諸地主時饋名酒慰此寂¶
　寥悶至輒引滿獨酌坐睡竟日乃和此詩以寄
<pb:KR4d0569_WYG_024-12b>
平生不解醉未飲輒頽然近賴好事人置我嵇阮間¶一
酌憂盡忘數斟思已仙似同曽點輩風此舞雩天¶人道
何所本乃在羲皇先如何末代下莫挽淳風還¶淫雨動
連月此日復何年履運有深懷酒至已忘言¶
　　　和陶淵明詠貧士七首(并序/)<md:KR4d0569_SBCK_024-9a>¶　余居海上之明年適遭歲儉生計日落飢乏動念況¶
　味蕭然乃和此七詩以寄鶴年且邀同志諸公¶賦¶
烏鵲失其羣棲棲無所依豈不遇良夜誰共星月輝¶兩
<pb:KR4d0569_WYG_024-13a>
翮已云倦何力求奮飛遥見青松樹決起一來歸¶孤危
正自念復慮歲晚飢茍遂一枝託安知溝壑悲¶¶
大道邈難及我已後羲軒代耕非所願十年躬灌園¶晨
興當抱甕破突寒無烟寥寥千古心豈暇相磨研¶鳳兮
有遺歌三歎諷㣲言餘生倘可企託知此前賢¶¶
永夜寒不寐起坐彈鳴琴清哉白雪操世已無知音¶座
上何所有五窮迭相尋呼酒欲與酌塵罍屢罷斟¶簞瓢
世所棄鼎食衆爭欽固窮有髙節誰見昔賢心<md:KR4d0569_SBCK_024-9b>¶
<pb:KR4d0569_WYG_024-13b>
長吟望穹昊煜煜明降婁時秋屬收斂此願竟莫酬¶自
余逢家乏歲月㡬環周姬公忽以逺白屋終懷憂¶我豈
忘世者嗟哉誰與儔伯夷本不隘此説君當求¶¶
陶翁固貧士異患猶不干公田足種秫亦且居一官¶我
無半畝宅三旬纔九餐況多身外憂有甚飢與寒¶委懷
窮櫩下何以開此顔清風颯然至髙歌吾掩闗¶¶
僦居當陋巷舉目但蒿蓬豈㤀翦刈心家窶罕人工¶且
兹敦苦節竊附楚兩龔其人不並世兹懷誰與同¶有榮
<pb:KR4d0569_WYG_024-14a>
方覺辱無屈豈求通適值偶耕者欣然將往從¶¶
疇昔解塵鞅撫劍遊東州飢劬十年久遂與樵牧儔<md:KR4d0569_SBCK_024-10a>¶世
人見不識翳然成俗流子廉感妻仁靖節為子憂¶因念
南歸日此責復難酬吾事可奈何終以愧前脩¶
　　　題巽上人遊息軒¶
名山鬱岧嶤飛軒起宏敞覺花墮檻明忍草緣堦長¶日
落萬壑冷風振百泉響掃庭驅虎出倚欄延月上¶雲影
共棲息山光同偃仰晚磬度筠清夕窗含澗爽¶偶造幽
<pb:KR4d0569_WYG_024-14b>
人境獲陪芳景賞談元悟道言觀妙滅塵想¶良遊雖暫
適多累詎長往所以俗中人昏昏在天壤¶
　　　次韻答張靜虚¶
天運無停晷星紀奄已中悠悠悲逝景靡靡慚化工¶貞
操失蒼蒨弱植謾葱蘢益壽乏丹木養生疑絳宮¶仙遊
時既晚客行歲屢終驚塵歎斐斐駭浪聽㳘㳘¶魯連寧
蹈海殷浩第書空庻思抱㣲尚豈謂表孤忠¶於焉遇郷
耋久亦隱牆東形類啄苔鶴心同避弋鴻<md:KR4d0569_SBCK_024-10b>¶觀器驗覆昃
<pb:KR4d0569_WYG_024-15a>
察人識盈冲常時被芳訊及茲聆緒風¶聫裀彰愛昵列
飲慰羈窮蘭巵遵近約綺席示前豐¶篤顧荷吟伯陪次
辱文雄談諧重珠玉榮願薄苓通¶揆情情已愜即道道
已隆孤葩耀霜逕獨鶚奮秋嵩¶昔聚動春作今離觀歲
功繁翰承存故希聲忸聽聰¶誠言非外奬德意自中充
鳴嚶固睦耳躧歩當省躬¶寡和難為繼淑貺豈所蒙屬
美謝巴曲撫志愧南翁¶
　　　觀雨憶竹梅翁
<pb:KR4d0569_WYG_024-15b>
陽景蔽秋節愁霖久未收既騰舜江水亦涌秦湖流¶朝
旦振衣起言登川上樓兩目固云曠撫事多離憂¶為懷
我儔侣年大雪盈頭近縁促官課滯彼海東州¶滷液入
庭潤鹽烟當座浮行潦作蹊逕沉泥壅道周¶跬歩不能
出兀若坐虚舟得似客遊日長途騁驊驑¶
　
　
　九靈山房集巻二十四¶
<md:KR4d0569_SBCK_025-1a>¶
<pb:KR4d0569_WYG_025-1a>
欽定四庫全書
　九靈山房集巻二十五¶　　　元　戴良　撰
　　越遊藳第二
　　七言律詩
