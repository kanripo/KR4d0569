# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 28


　　　全有堂記¶
人之有是身也必有是心有是心也必有是理若仁¶義
禮智四者之為性葢皆人所固有而非由外至也¶然或
不能知其性之所有而全之者則以梏於氣動¶於欲亂
<pb:KR4d0569_WYG_028-1b>
於意有所陷溺而然耳是以聖人因人之所¶固有而為
之教焉喜怒哀樂之情人之所固有也以¶其固有之情
而美刺之於是乎有詩詩者人之情也¶情雖易放而辭
讓之心則其所固有也以其固有之¶心而為之節文於
是乎有禮禮者敬也敬則自處卑¶矣以其自卑之勢而
又有書書者上所以通乎下之¶言也上下既通然後以
其吉凶悔吝之機而作易焉<md:KR4d0569_SBCK_028-1b>¶易作而春秋繼之葢至於
春秋則人之固有者舉亡¶之矣然亦以其是是非非而
<pb:KR4d0569_WYG_028-2a>
為之斷焉聖人為教之¶備如此而其大要則務使人開
其梏制其動治其亂¶皆知是性之所有而全之也然所
以使人知其性之¶所有而全之者其文雖存乎易詩書
禮春秋之籍而¶其實則行乎君臣父子兄弟夫婦朋友
之間也孟子¶所謂父子有親君臣有義夫婦有别長幼
有序朋友¶有信是也由是而觀則上之所以教下之所
以學其¶亦可知也已夫自世變俗衰聖人教人之法盡
壊而¶士之為學不過釣聲名干利祿靡然從事乎其外
<pb:KR4d0569_WYG_028-2b>
幸¶而或知是理之在我而有意乎内求者又徃往收視¶
反聽一以取足諸心為事其弊卒墮異説而不知噫¶此
後之學者所以不及於古也不及於古者由不能¶全乎
其所有也欲全其有寧有道乎曰知與行而已<md:KR4d0569_SBCK_028-2a>¶知益窮
乎易詩書禮春秋之理而行則盡夫君臣父¶子兄弟夫
婦朋友之事也知以有之行以全之此學¶之所以㡬於
古也詩曰天生烝民有物有則民之秉¶彝好是懿徳是
蓋為學之大端也學者舍是而欲求¶入於聖賢之域者
<pb:KR4d0569_WYG_028-3a>
不亦難矣哉余友黄君元輔有志¶乎古學者也故嘗以
全有名堂而屬余記之余惟全¶有之云見之於朱子之
書者誠萬世學者之塗轍今¶元輔重取斯言而用以名
其室則其於學也可謂得¶其要矣是尚奚以余言為哉
余雖有言亦豈能出於¶朱子所言之外哉況若余者方
矻矻自保之不暇又¶安能有及於朋友哉然則是記也
非所以勉元輔而¶惟将以自警焉爾¶
　　　怡顔堂記
<pb:KR4d0569_WYG_028-3b>
鄞之孫氏有兄弟三人長曰伯敬而伯睿伯恭其次<md:KR4d0569_SBCK_028-2b>¶也
三人嘗即所居西偏隙地雜植桑柘杞梓諸木而¶名其
堂曰怡顔凡當耕讀之餘應酬之暇則必退即¶是堂以
息以休以觀夫諸木之鬱茂使目諧其所見¶神謀其所
接而怡然之樂溢諸顔間故因其事之所¶以然而為之
名葢取陶淵明歸去來辭言也噫其可¶謂善取樂於卉
木之間矣雖然三人之樂吾能言之¶夫自世教下衰而
兄弟之間或不能以相睦者有矣¶或至相視如怨家讎
<pb:KR4d0569_WYG_028-4a>
人者亦有矣今三人者乃能相¶維以義相守以和上友
下恭薰為禮俗而是木也適¶與宴私之堂直三人一舉
目間豈不曰吾父其木之¶本也吾兄弟其柯也衆柯同
出於一本猶吾兄弟同¶生於一父也則所以盻其柯而
知兄弟不可以相逺¶者顧不在於是木乎善觀物者必
有以驗夫人此則¶三人之所樂也一卉木之微豈三人
之樂哉乃三人<md:KR4d0569_SBCK_028-3a>¶所以寄興於斯也昔者詩人嘗以常棣
之華興兄弟¶之和樂不曰兄弟既具和樂且孺則曰兄
<pb:KR4d0569_WYG_028-4b>
弟既翕和¶樂且湛所謂和樂之云亦在於兄弟而不在
於常棣¶矣且夫子有曰兄弟怡怡如也怡怡固其樂之
見於¶兄弟者也是則三人之有取於怡顔者其言雖出
於¶淵明而其意則非淵明之所知也淵明且不之知况¶
世人哉則凡世人所與同登於是堂者其不内愧於¶心
哉而予也又以菲徳之言綴名是堂間其又不内¶愧於
心哉¶
　　　谷口莊記
<pb:KR4d0569_WYG_028-5a>
鄞鄭君彦博名其隠居之所曰谷口莊臨川危太史¶為
𨽻古題之余至鄞數與君遊乃求余記其所以名¶之義
余未及為而去後一年復會君於鄞而求之益¶力余不
得辭也谷口為漢鄭子真隠處君乃子真之<md:KR4d0569_SBCK_028-3b>¶苗裔因其
故地以為名蓋寓懐思前人之微意且示¶後人使知所
本爾按子真居谷口時耕於巖石之下¶而名震京師至
成帝朝王鳳以禮聘之不屈其清風¶髙節足以激貪而
勵俗揚子稱其為近古之逸民信¶知言哉君博學善文
<pb:KR4d0569_WYG_028-5b>
自其壯嵗即稍出為世用一旦¶倦遊而歸逡廵乎山砠
海涯佳聲美譽方焱起而水¶涌然懼有力者之或奪也
乃益縮然退藏即所謂谷¶口莊者而居之雖谷口與鄞
相去㡬半萬里庻㡬植¶杖而思釋耒而望未嘗不神飛
情越而日往來乎其¶間也山空嵗晏遺響寂寥而鄭氏
一宗歴數百年之¶逺數十世之久以耕而隠猶如一日
是孰使之然哉¶大同之世余不得而見之此余因君之
事所以深有¶歎於斯時也士負有為之志而不欲輕試
<pb:KR4d0569_WYG_028-6a>
於不可為¶之時故惟擇夫所得為者而為之得為者何
耕焉而<md:KR4d0569_SBCK_028-4a>¶止爾然氣運之消長往來無常人事之隠顯每
與之¶相為終始雷在地中復而陽氣已動於黄泉吾恐
君¶之不能久耕谷口也明發有懐前人未逺朝作夕息¶
若將終身抑君之素志然乎此余所以不辭而為之¶記
也亦所以示君之後人也¶
　　　安貞堂記¶
由郡東門行五里所里巨室夏氏居之余方客授其¶家
<pb:KR4d0569_WYG_028-6b>
而夏氏之賢子弟璿再拜請曰吾先子兄弟實共¶有此
屋於是先子下世而吾母於屬為尊行故專居¶中堂而
扁曰安貞先生幸辱為之記使子若孫得以¶考覽焉余
未暇作而西遊越上舟且行璿復追送十¶里逺執别之
次亦未始不以堂記為言且曰吾先子¶在時吾母敬之
如賢賔語言容止必婉以順脱有甚¶怒亦怡然處之其
於内外親族戚疏大小撫循應接<md:KR4d0569_SBCK_028-4b>¶皆有禮下至姬媵臧
獲之賤亦悉待之以恩厚雖悍¶强頑鄙者猶知敬慕其
<pb:KR4d0569_WYG_028-7a>
為賢以故一家之内男女數¶十人莫不欣欣化服然事
無巨細一聽於先子閫以¶外不敢有所與閫以内必咨
而後行迨至先子棄諸¶孤而始終一節凜凜家庭者又
吾母之所安焉者也¶嗚呼吾母所恃以佚其老者以有
吾兄弟也吾兄既¶從軍萬里外不得内顧其私親而璿
也又不能有所¶樹立以稍娛其心志謂惟文字可以著
其不朽倘得¶因緣堂記而併及懿行之一二庻有以慰
吾母之平¶生此璿所以請文於先生之勤也余既與璿
<pb:KR4d0569_WYG_028-7b>
兄弟遊¶而嘗得拜其母於堂上見其色和其容謹聽其
言儉¶而㳟退而聞其為婦順為母慈與璿所言無不合
知¶其享有是堂之名者其冝也已乃本命名之義而記¶
之曰安貞之云見於大易之坤者可考而徴也其曰<md:KR4d0569_SBCK_028-5a>¶西
南得朋東北䘮朋安貞吉説者謂西南隂方東北¶陽方
隂必從陽乃有安貞之吉得其常則安安於常¶則貞是
以吉也夫乾坤二卦俱有貞然在乾為剛固¶在坤為柔
順葢乾為陽夫道也坤為隂婦道也婦先¶唱則迷失其
<pb:KR4d0569_WYG_028-8a>
道後和則得其常理此安貞所以為婦¶教之大端也婦
教非一事何獨有取於安貞貞者正¶也夫夫婦婦而家
道正然夫正者正其身婦正者正¶其家也家正則化行
而俗美故易於家人又曰利女¶貞於恒又曰婦人貞吉
從一而終也夏母當夫之存¶既能體貞以順令其死也
又能秉貞以守義卒使一¶家之内數十人之衆一歸於
正而無有異心則其有¶得於大易之教為何如而斯堂
之命名不獨示訓於¶夏門且将化邇而慕逺矣傳曰一
<pb:KR4d0569_WYG_028-8b>
家仁一國興仁一¶家讓一國興讓夏母其庻幾矣乎予
以是復於璿璿<md:KR4d0569_SBCK_028-5b>¶能刻之於堂壁百世之下安知無徴辭
考德於斯文¶者乎¶
　　　重建東臯福昌寺記¶
東臯福昌寺在明之慈溪其地去縣廨可二里所而¶東
北諸山腋市區南下起者如騖伏者如踞靡迤而¶西出
者如附如趨南為大江江流循支港前匯則又¶繚焉而
縈泓焉而蓄縣之近壤最為勝處然久蔽翳¶於荒榛灌
<pb:KR4d0569_WYG_028-9a>
莽未有居焉者宋淳祐間法慧大師以為¶像教之行莫
盛於吾郡靈宮秘宇相望森列無非髙¶人上士化迹之
所寓而諸方緇錫之奔走嚮風道出¶是縣者尚乏依止
乃相兹上創精廬為接待埀三十¶年始有殿堂庫院如
他浮圖居且白狀於郡守以聞¶得賜今額益増置山林
田園陂池俾儲峙愈充矩度¶悉備而秸榻之安糲鉢之
飽往来者賴之大師嘗曰<md:KR4d0569_SBCK_028-6a>¶吾為接待而度徒弟不為徒
弟而建接待又曰入門¶不問方隅託鉢不限鐘鼓其守
<pb:KR4d0569_WYG_028-9b>
心平廣葢如此大師¶告寂其徒甲乙授受百有餘年逮
國朝至正丁酉閏¶月寺以災毁大師之七世孫思緝方
主是席念前人¶創置不易振衰舉墜誓殫厥心謀諸徒
弟文述法孫¶一源克丕耆舊如標行成相與掇拾遺燼
廣拓故基¶首建庫堂為居者之出納次建茶亭為行者
之棲息¶逹官大姓以及好事之家覩是勝緣爭輸財薦
貨以¶佐功役於是斂田之入以為食度錢之多寡以供
費¶諏日之吉而庀事焉程督勸相則悉諉之源與丕不
<pb:KR4d0569_WYG_028-10a>
數年間佛殿三門兩廡既潰於成而伽藍之祠祖師¶之
堂以至寮舎庾藏庖湢之屬一無所闕殿之髙六¶尋七
尺有畸其深六尋廣如其深之數三門髙深視¶殿之尋
尺差少而廣如之像設繪事具盡莊嚴瓴甓<md:KR4d0569_SBCK_028-6b>¶杇墁俱極
縝壯遂為縣之大招提始作於某年冬十¶月某日以某
年某月某日訖功為屋凡如千間其比¶舊制崇廣加倍
總費錢以緡計者如干米以石計者¶如干既而緝公以
老病退席述公嗣領其事乃益竭¶慮悉力節縮浮蠧圖
<pb:KR4d0569_WYG_028-10b>
建法堂僧堂鐘樓丈室凡緝公¶欲為而未暇者皆以次
就緒㑹南北搆兵征役荐至¶未及成而止顧謂大師創
始之績緝公起廢之勲久¶未有述恐来者不知所自無
以述之於永久爰伐貞¶石奉清漳比邱郁公所為事狀
屬余記之余惟教典¶有云建寺飯十方僧其人獲福不
可稱量而阿含經¶言能補故寺是謂二梵之福大師以
菩薩心利益人¶人為衆依怙緝公述公又皆以壊為成
示現有為作¶如幻事其為福也豈止如向所云而已前
<pb:KR4d0569_WYG_028-11a>
規後隨葢¶在來者其可無言以告俾勿墜其已成之業
終其所<md:KR4d0569_SBCK_028-7a>¶欲為之志以資佛福於無窮哉是用備記其顛
末授¶之使刻焉¶
　　　思愛菴記¶
王君景善預為樂丘於燭湖之梁山而築菴其旁曰¶思
愛一日語余曰吾百歲後子必誌吾之墓與記吾¶之菴
然不若及吾之見也吾之平生子既辱為之傳¶矣雖無
誌焉可也而菴壁之石未有刻辭幸重為我¶執筆焉景
<pb:KR4d0569_WYG_028-11b>
善越之餘姚人世著隠徳至景善始有祿¶位於時中歲
以還時屬多故即退處故山益買田宅¶為子孫計及今
夀年餘八十因自念曰吾以艱苦起¶家蚤夜畏飭不敢
斯湏暇豫而外以奉公上内以給¶私親與接世故之不
得已者亦良勤矣今吾老且病¶其亦可以少自休乎乃
悉取産業付諸子置家事不¶問放浪湖山即所謂思愛
菴者以往來遊息焉且割<md:KR4d0569_SBCK_028-7b>¶田百畝入之是菴以供營脩
祭享之費俾子若孫世¶掌之於是景善可謂善教子矣
<pb:KR4d0569_WYG_028-12a>
思愛之云見於禮祭¶義之篇説者謂思父母慈愛忘已
躬耕之勞用天分¶地以養父母也葢古者不為祿仕則
退而躬耕躬耕¶以養而忘其勞非篤於思愛者能之乎
雖然此猶庶¶人之孝爾若賢人大夫士則尊重於仁安
行於義而¶心無勞倦心無勞倦亦思其愛而已矣能思
其愛則¶一舉足不敢忘父母一出言不敢忘父母矣若
夫知¶事君不忠之非孝則言必思忠知蒞官不敬之非
孝¶則事必思敬知居處不莊之非孝則色必思溫貌必
<pb:KR4d0569_WYG_028-12b>
思恭亦皆思父母之我愛而忘乎其勞也夫愛者所¶以
成吾之身也吾其可弛焉而弗思乎孔子曰立愛¶自親
始教民睦也景善後人將充愛親之心則名菴¶之訓何
日忘之哉<md:KR4d0569_SBCK_028-8a>¶　　　大慈寺上蒙堂記¶
洪武四年十月大慈山教忠報國禪寺災住持沙門¶南
宗定公收合餘燼結屋集徒蟻穴蜂房亦既遍處¶山間
林下然念名緇竒衲來遊是山者上雨旁風無¶所障葢
<pb:KR4d0569_WYG_028-13a>
乃建上蒙堂以居之為屋前後各四楹間中¶為堂而旁
列四室室置二榻焉經始於某年某月某¶日後某月某
日落成既成馳書海上俾余為之記昔¶宋大覺璉禪師
主四明育王寺即寺建蒙堂以延九¶峰韶佛國白參寥
潛同居以講道自後諸方禪席咸¶慕效而為之蒙堂之
建葢有自來矣至於蒙之為義¶或者有未解也易蒙之
象曰山下出泉蒙説者曰蒙¶稚也泉之始出乎山未知
所適若童稚然蒙之所以¶命名也若夫名緇竒衲尋流
<pb:KR4d0569_WYG_028-13b>
而得源覩物而悟意其¶於道也固已知所適矣何乃假
蒙以示訓哉余釋之<md:KR4d0569_SBCK_028-8b>¶曰學道無他求至乎聖而已人莫
昩於蒙而莫明於¶聖猶水之微乎泉而鉅乎海也蒙雖
昩至乎聖則明¶泉雖微至乎海則鉅君子觀蒙之象而
果行育徳非¶特施於山下出泉時也於其所自有養之
而不䘮也¶於其所當行決之而不疑也此學道者所以
長養聖¶胎於是堂處則養之以不䘮出則行之以不疑
而大¶覺之有功於叢社可謂至矣南宗當是寺回祿之
<pb:KR4d0569_WYG_028-14a>
餘¶而首興是役得非君子之用心而大覺之徒與南宗¶
於此亦既無愧於大覺矣苐不知居是堂者其亦無¶愧
於九峰韶佛國白參寥潛三人者否乎余於是堂¶之成
固未始不為南宗喜而又不能不為諸公憂也¶憂之如
何欲其如三人而已矣然三人之道不可以¶言喻而可
以象明諸公出入是堂觀蒙之示訓而求¶山下之出泉
也則知自心靈源初未嘗竭始乎養正<md:KR4d0569_SBCK_028-9a>¶終乎聖功亦本
諸此而已苟或不然非惟有愧於三¶人而亦有負南宗
<pb:KR4d0569_WYG_028-14b>
作堂之意矣於是或人豁然而解¶請疏其說以為記¶
　　　歸菴記¶
鄞之龍山有招提曰永樂天寧禪師仲猷闡公之所¶居
也師以髙行僧召至南京尋奉㫖使日本畢事¶歸奏詔
許歸隠山中乃名所居之菴曰歸余嘗與¶客造焉客有
言於其座者曰至哉其名菴也靡不懐¶歸畏此簡書願
歸而不可得者言也師既得歸名之¶所以志其願乎或
起而非之曰是固吾族之歸而非¶學佛者之所謂歸也
<pb:KR4d0569_WYG_028-15a>
夫學佛者以靈知為心何往非¶歸以虛空為體何寓非
菴師雖逺杭巨海往還萬里¶而三千世界一一湏彌無
去無來非彼非此以歸名¶菴何必龍山哉則又有非之
者曰客之言是已然獨<md:KR4d0569_SBCK_028-9b>¶不聞先佛之言乎佛經有言譬
如良醫逺至他國其¶子飲藥悶亂是時其父來歸乃以
好藥速除苦惱今¶師所度子孫亦有處此而不悶亂者
乎其歸之也固¶将除苦惱爾然則願歸是山豈徒然哉
於是在座之¶人又相與非之曰假醫以歸自是一理必
<pb:KR4d0569_WYG_028-15b>
若客言則¶行者常非歸者常是惡覩所謂真歸哉人之
未生寂¶然本無既生矣强認為有茍認為有則營營生
死周¶流而不息佛制八萬四千法門不過使人知所歸
耳¶故曰歸原性無二又曰歸根得㫖又曰萬法歸一原¶
也根也一也道而已矣且所歸者菴能歸者人一刹¶那
頃能所俱壊能所俱壊而空不壊道固然耳歸之¶於道
是謂真歸師之名菴以此而已師聞客言啞然¶笑曰吾
菴於此而歸於此固以為名諸君何以有是¶譊譊也余
<pb:KR4d0569_WYG_028-16a>
亦笑曰師豈離言語相離文字相示人以<md:KR4d0569_SBCK_028-10a>¶真歸乎師復
啞然而笑遂書以為記¶
　　　檀特巖精舎記¶
檀特巖在漳之龍溪由郡城北遡大江舟行五十餘¶里
始至其地前瞰江流後連崖谷江有九龍潭每夜¶參半
神珠煜煜光動循江而南是名香松二州折而¶西為細
桞營虎渡橋皆是郡之勝巖其最勝處地位¶峻絶風物
清曠幽篁美木森布錯陳而且夏涼冬燠¶有類檀特仙
<pb:KR4d0569_WYG_028-16b>
聖之所居故以為名精舎之建則自鏡¶中禪師始鏡中
郡之保福寺僧也法道日著鄉邦慕¶之遂施其巖為搆
兹宇已而鏡中之嗣徳松徳松之¶嗣夀泉光郁法廸法
鞏咸甲乙傳次以領其事一日¶夀泉之嗣明徹歴職杭
之淨慈以歸視其上漏旁穿¶不可枝梧乃罄衣盂之資
以供土木之費闕者補之¶仆者起之殿堂門廡庫庾庖
湢之屬無不畢具且於<md:KR4d0569_SBCK_028-10b>¶巖趾增築二壙以備本宗𣲖下
之埋&KR1601;其規制悉倣¶禪刹而差次之於是光郁遊方日
<pb:KR4d0569_WYG_028-17a>
久将圖歸老故山¶盡空諸相而獨以開山鏡中之本末
尚闕紀載明徹¶營脩之功亦未及篆諸樂石大懼日就
湮沒無以昭¶垂永久用勸來者乃手書梗概屬余書之
夫佛刹之¶興固每資乎地之勝而其所以為勝者則未
始不由¶乎人漳為東南奥區而兹巖又漳之勝處其風
氣之¶㑹清淑所鍾閉藏於空荒寂寥之中亦已久矣而
造¶物者一旦啟之寳搆法幢熾然建立髹彤金碧絢爛¶
林丘見者改觀而聞者讚歎豈非以其人哉然地之¶勝
<pb:KR4d0569_WYG_028-17b>
亘古今而無窮人之勝将歲月而俱化自今以往¶茍能
繼繼承承不徒使其棟宇之新與山川相久逺¶而所以
恢宏祖道扶植教基者亦且蟬聯而起他日¶易精舎為
鉅刹宏模偉觀固當屢書不一書矣今以<md:KR4d0569_SBCK_028-11a>¶光郁之請誼
不容辭姑為之記俾刻以俟焉¶
　　　四華世界記¶
距錢湖五里許有阿蘭若曰大慈竺曇瑞師居之其¶居
之室名之曰四華世界而命余為記余問四華世¶界之
<pb:KR4d0569_WYG_028-18a>
說則知西方過十萬億佛土有世界曰極樂有¶佛曰阿
彌陀其人無有三惡八難十纏九惱有能誠¶心大願歸
心是度者茍念力具足至盡命時精誠不¶亂則佛為現
瑞光攝受俾得隨願以往生焉其土極¶嚴淨琉璃為地
而飾以七寳行樹中有八功德池池¶有華曰優鉢曇曰
拘佛頭曰波斯迦曰芬陀利是謂¶四華也又云佛之難
值猶優鉢曇華之時一瑞世故¶師名瑞字竺曇而以四
華世界名其室云或曰大雄¶氏憫人之溺於染著是以
<pb:KR4d0569_WYG_028-18b>
讚歎極樂勸之往生而非¶實有之也故曰惟心浮土自
性彌陀則所謂四華世<md:KR4d0569_SBCK_028-11b>¶界果何在耶今師既舉以名室
而又寓夫嚮往之私¶焉則似泥夫迹之有也失其㫖矣
師曰吾佛之道雖¶有之而不有雖不有之而有非智識
所能知非言議¶所能辨子方譏我以泥夫有而我又懼
子之溺於無¶也茍一切時不著於佛不著於法而淨穢
兩忘能所¶俱冺超然無有之表則啟處周旋固未嘗離
乎淨土¶而四華世界亦豈逺在十萬億佛土之外哉或
<pb:KR4d0569_WYG_028-19a>
不能¶爾吾見情以境遷識以事變言有則泥夫有語無
則¶溺於無則雖日坐四華之中而淨土之逺有不啻十¶
萬億佛土之外而已夫如是則四華世界又可以有¶無
論之哉余聞而異之且愛其言理而明因筆受為¶之記
使世之求乎無生之生者有以知夫舟筏之在¶是焉¶
　
　
　
<pb:KR4d0569_WYG_028-19b>
　
　
　
　
　
　
　
　九靈山房集巻二十八¶
<md:KR4d0569_SBCK_029-1a>¶
<pb:KR4d0569_WYG_029-1a>
欽定四庫全書
　九靈山房集巻二十九¶　　　元　戴良　撰
　　越遊稾第六
　　序
