# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 15


　　　短歌行五解¶
悠悠逝波歳月㡬何君子有酒式宴且歌(一/解)人無百¶年
五十已過來途漸少去途苦多(二/解)日不重旦春不¶兩和
今我不樂顔能再酡(三/解)寒蟬在柳蟋蟀鳴莎情¶以秋悲
<pb:KR4d0569_WYG_015-1b>
髪以憂皤(四/解)㫖酒既傾短歌是哦聊樂一時¶孰知其他
(五/解)¶
　　　門有車馬客¶
門有車馬客駕言故鄉至問訊辭未終相顧輒揮涕¶歎
我久不歸流落江海裔空懷錦繡腸何有王霸器¶童僕
失舊歡妻子生新喟昔如鷹脱鞲今作鵠埀翅¶仍聞邦
族間近亦多凋弊市朝既遷易衣冠恒殄瘁<md:KR4d0569_SBCK_015-1b>¶松栢匝廣
阡蒿萊蕪故第天運無終窮人事有崇替¶彼道茍如斯
<pb:KR4d0569_WYG_015-2a>
此生安足恃已矣勿復言興衰自古然¶
　　　巫山高¶
巫山望欲極神女出何遲朝暮自雲雨君王徒夢思¶魂
乗林樹合心著峽猿悲婉孌陽臺夜不知今是非¶
　　　鴻鴈生塞北行¶
鴻鴈何從來千里度江湘當春既北飛渉秋復南翔¶南
翔違霜雪北飛逃畏陽豈不念鄉塞所至有炎凉¶客子
别家久遥遥征路長朝遊齊魯國暮行呉越鄉¶何思㧞
<pb:KR4d0569_WYG_015-2b>
㤗茅惟憂繫否桑壯心移歳華徂貌委年霜¶蓬落繞本
莖蓮飄戀舊房此邦雖樂土故鄉焉可忘¶
　　　戰城南¶
將軍西出塞冐頓北臨關欲戰葱河道先奪桑乾源¶鐵
騎已雲集革車仍電奔綏邊吾豈敢聊報一餐恩<md:KR4d0569_SBCK_015-2a>¶　　　雜怨二首¶
並翼猶有義比肩猶有情誰知歌扇妾虛負合歡名¶¶
君淚如朝露妾淚如春瀾朝露應時晞春瀾何日乾
<pb:KR4d0569_WYG_015-3a>
　　　三婦豓辭二首¶
大婦蕩湖船中婦歌采蓮小婦獨嬌態含羞辭未宣¶牽
篷掩花面何處不堪憐¶
大婦翦羅衣中婦綴珠帷小婦獨無事月下理蛾眉¶花
落滿庭曲何從覓履綦¶
　　　飲馬長城窟行¶
將軍西擊胡道過長城窟飲馬馬不前為有征人骨¶征
人之骨朽且寒沉寃浸恨知㡬年當時亦為擊胡¶死流
<pb:KR4d0569_WYG_015-3b>
落孤魂此水邊秦皇秦皇好征討誰識窮兵是¶無道為
君無道天實亡不備中朝備北方一朝禍自<md:KR4d0569_SBCK_015-2b>¶蕭牆起回
首長城空萬里¶
　　　雉子斑¶
天地茫茫遂物情雉子斑兮在林坰心懷耿介飛且¶鳴
扇綺翼振錦膺文章盡稱麗意氣自多驚寧判帶¶箭死
榛莽不肯為裘奉聖明韓信烹漢鼎仲由醢衛¶庭智勇
難並立賢愚每相傾宜哉避世士往同雉子¶逃其形
<pb:KR4d0569_WYG_015-4a>
　　　城上烏¶
城上烏翛翛尾畢畢逋體寒誰識得聲短强相呼為¶憶
結巢巖穴日一歳還生八九雛羽成翮備各飛去¶乃留
阿母向城隅向城隅何所止居烏將北遊雛莫¶與俱我
欲遠銜汝力弱而口瘏方欲舍之行又恐秦¶家桂樹枯
雛兮雛兮慎所如毋毁汝巢毋閼汝軀¶
　　　有所思<md:KR4d0569_SBCK_015-3a>¶我思美人乃在瀛海之東隅去路何迢迢青碕緑浦¶相
<pb:KR4d0569_WYG_015-4b>
縈紆常時起向高樓望美人不見空愁予空愁予¶路難
越夢裏縱窺巫峽雲覺來詎覩洞房月記得洞¶房年少
時繡户文窗羅綺帷鸚鵡盃中酌芳酤鴛鴦¶褥上聽歌
辭荏苒歳云暮佳期不得顧鏡臺朝揜學¶月眉花堦夜
黯如雲歩美人兮美人年年此地暗思¶君願君莫作秋
來草一迴見之一迴老¶
　　　艾如張¶
翠為衿錦為衣朝朝暮暮澤水飛澤中青草深且茂¶莫
<pb:KR4d0569_WYG_015-5a>
聼爾媒登壟雊壟頭西接桃李塲蓬藋艾盡有羅¶張羅
雖可避機莫測爾誤觸之恐身傷請看舊日張¶羅處祥
鳳冥鴻不肯顧¶
　　　朱鷺¶
朱鷺何從止去啄金堤飲玉水朝随赤鴈暮碧雞蕩<md:KR4d0569_SBCK_015-3b>¶漾
驚波不得棲有時挾子上林去網絲紛紛復難避¶不如
歛翅江海湄逺却幽并遊俠兒¶
　　　白頭吟
<pb:KR4d0569_WYG_015-5b>
莫把白頭吟來調緑綺琴蜀客當年聘私室兩情總¶向
琴中得誰信黄金買賦時已是青娥辭寵日兔絲¶春來
託女蘿雪霜未至尚纏柯若箇人心如草木不¶到白頭
妾遭逐妾有嫁時緑玉簮時時插髻悦君心¶一朝墮地
雙股折恰似君心中道絶我簮縱折猶共¶藏君心一絶
去他鄉¶
　　　西門行¶
出西門望崦嵫莫停乾軸駐坤維歎人生感盛衰夀¶命
<pb:KR4d0569_WYG_015-6a>
百年焉可期燕東逝鴈南歸今日不樂待何時鑒¶徂貎
撫頹機起招親識飲華巵唱歌曲揮舞衣放情¶舒意解
憂悲<md:KR4d0569_SBCK_015-4a>¶　　　題羅氏五老圖樂府三解¶
五石隕東海鍾秀五老人五石隕東海鍾秀五老人¶厖
睂鶴髪槁項癯身韜光養晦葆精毓神年既孔高¶福亦
随臻歌以言之鍾秀五老人¶
家居五磊山人與山俱夀家居五磊山人與山俱夀¶伯
<pb:KR4d0569_WYG_015-6b>
也居前叔兮在後上孤楚老下鄙燕竇如星之列¶如嶽
之秀歌以言之人與山俱夀¶
睢陽圖五老乃萃羅氏門睢陽圖五老乃萃羅氏門¶昔
聨鄉梓今則同根昔在朋僚今作弟昆匪善曷致¶匪義
奚敦歌以言之乃萃羅氏門¶
　　　日重光行¶
日重光天命良悠悠日重光隂迴陽薄春復秋日重¶光
人生百年苦易滿日重光黑髪㡬時還白頭日重¶光花
<pb:KR4d0569_WYG_015-7a>
謝必再開日重光人不再少老即休日重光堪<md:KR4d0569_SBCK_015-4b>¶歎富貴
利逹日重光一時變滅如浮漚日重光何不¶學彼神仙
日重光逍遥物外身長留¶
　　　月重輪行¶
天運茫茫月重輪盛時難久長月重輪窮通榮辱一¶來
一去無常月重輪人生在世忽焉遷變如流光月¶重輪
善哉古昔人功立名揚身没之後千載何煌煌¶愚覩一
時聖視無疆我觀我生堪歎傷堪歎傷
<pb:KR4d0569_WYG_015-7b>
　　五言古詩¶
　　　感懷十九首¶
黄虞去我遠大道邈難追悠悠觀世運終古歎興衰¶王
風哀以思周室日陵遲二伯方迭起七雄更相持¶兼并
逮狂秦干戈益紛披復聞晉搆亂五部乗禍機¶殺伐代
相尋昏虐無休期羣生困塗炭萬象翳氛霏¶豈無憂世
者咄嗟吾道非楚狂隠歌鳳商山淪采芝<md:KR4d0569_SBCK_015-5a>¶去去君勿疑
古今同一時
<pb:KR4d0569_WYG_015-8a>
杪歳屬揺落青蒲忽青青萌逹未㡬日大火已南明¶天
運一如是廢興安得停商郊遷夏鼎殷士祼周京¶冀方
既已没亳社亦已平務光真逹道敝屣薄時榮¶¶
大運淪三代高人尚誰窺昭昭羊裘子乃悟白雲期¶身
託富春耕心罥桐江絲高視萬乗主清風振四埀¶世間
驕豪軰驅逼正㘈㘈何當攀逸駕山顛與水湄¶¶
寵極辱㑹至勢利真禍羅君看道旁木㡬曾成斧柯¶世
中繁華子追恨每苦多芬芳有徂謝平地生風波¶陸機
<pb:KR4d0569_WYG_015-8b>
去華亭蘇子狹三河平生已謂畢末路其如何¶
高<md:KR4d0569_SBCK_015-5b>¶居觀羣動役役將何為巧智遞傾奪利欲爭刀錐¶古
昔有遺言財多怨之歸天桃沐春雨灼灼能㡬時¶累愚
不知戒永為逹士嗤¶¶
吾觀隂陽化浩浩靡有停圓光甫東照靈曜已西傾¶以
之歎斯世誰能獨久生金仙談寂滅老聃示窈㝠¶亦有
羡門子道與元化并不死復不老翩然凌太清¶顧憐蚩
蚩軰誑譎誤丹經
<pb:KR4d0569_WYG_015-9a>
秋風何蕭瑟一夜下庭緑登高望宇宙悄悄傷心曲¶人
生百年内四序相廹促衰顔與頹運去去不再復¶今晨
與君㑹明旦成往躅夸父走虞淵前途乃爾速¶世人不
自悟朝暮營所欲冰炭滿襟抱殊無一朝足¶奄忽乗物
化身名同草木<md:KR4d0569_SBCK_015-6a>¶時秋救邊急喧呼聞㸃兵荒城接沙漠羣馬盡嘶鳴¶荷
㦸者誰子贏糧將遠征借問何所之天驕窺漢城¶西奔
丁零塞北走單于亭窮冬冰雪交殊方不可行¶骨肉兩
<pb:KR4d0569_WYG_015-9b>
決絶悲極哭無聲怯卒當勁敵投魚饇長鯨¶已分沙塲
死暴骨無完形驅車舍之去不忍聽此聲¶聖人御㝢内
早使太階平¶¶
伐木音久廢交友竟吾欺利害紛啖食迫逐方交馳¶晨
起踐零露四顧將安之東路阻山海北走到臨淄¶臨淄
古齊國淳風亦早衰惟聞管敬仲嘗受鮑叔知¶其人今
已殁鄉里失其依知音茍不存仗劍起旋歸¶¶
蛩蛩分蟨食有難負以逃一飽不忘報況復成久要<md:KR4d0569_SBCK_015-6b>¶子
<pb:KR4d0569_WYG_015-10a>
大啄母腦亦有東山鴞同氣且相殘將復敦外交¶¶
蓬萊與方丈乃在東海湄中有一老翁人説是安期¶曉
沐暘谷水夜燔若木枝手中碧玉笙時把紫鸞吹¶我欲
訪仙術長跪前致辭飈車歘高舉騰空掩徂輝¶躋攀莫
能及望望成朶頤何時駕飛鶴揮手與世辭¶
元¶圃有丹木八榦何亭亭光同白玉潤液比碧瑶清¶不
知何年代産此至陽精仙經所嘗言服之可千齡¶吾將
具舟檝渉海掇其英
<pb:KR4d0569_WYG_015-10b>
良辰豈長遇隂晦在須臾今日弗為樂明旦恐不如¶都
門多佳麗清囀當座隅促席道平素況有高士俱¶列爼
過三鼎傾酒盡百壺揮金娯心意慷慨不留儲<md:KR4d0569_SBCK_015-7a>¶逹人每
滔蕩俗士恒自拘白頭懷轗軻撫已一長吁¶¶
在世忽如寄胡乃勞其生濁酒報初熟頹然醉前榮¶日
莫彩雲歛天宇湛虛明羣動各已息一鳥忽嚶鳴¶感之
欲長歎酒至還復傾陶公殁已久誰能喻吾情¶¶
索居將永矣浩然懷故都故都何處所限此江與湖¶時
<pb:KR4d0569_WYG_015-11a>
時起望之風波緬前途獨見雙飛燕連翩還我廬¶我廬
有叢菊近亦開㡬株恐從分别來靈根日就蕪¶請為語
比鄰蚤把惡草除惡草除已盡歎息復何如¶¶
落葉響空山羈鳥號莫林此時單居婦哀怨起瑶琴¶清
商逐風轉三歎有餘音分明曲中意感此離恨深¶空牀
亦易守時寒難獨禁凉飈一夕起逹曙懷重衾<md:KR4d0569_SBCK_015-7b>¶君固執
高節詎知傷妾心¶¶
家藏兩寶劍已合雌與雄潜鋒在金匣謂當長相從¶何
<pb:KR4d0569_WYG_015-11b>
言風雨夕化作雙蛟龍一遊呉水西一落豐城東¶相去
邈千里時時氣上衝神物終不隔歳晏㑹當逄¶
遊¶魚返重淵飛鳥歸莫山行子别鄉國既久何當還¶日
落長風起稜稜氣遂寒居人息深帷浮客未遑餐¶憂虞
銷素質風霜凋夙顔惟餘一寸心歳莫保貞堅¶¶
渉波采芳馨見此緑荷好褰莖折其絲芳情共纏繞¶良
人久離居欲寄隔遠道遠道不可即擥物坐空老¶
　　　遊香山
<pb:KR4d0569_WYG_015-12a>
薄遊東海日已羡香山名飄泊遇知已招邀諧夙情<md:KR4d0569_SBCK_015-8a>¶漾
舟孤浦發抱策古原行迤𨓦遵淨域紆徐欵禪扃¶披雲
禮梵像潄玉事尊經洞尋佛迹古井瞰錫泉清¶前峰象
騰勢後崖獅化形忍草林際碧覺花川上明¶塵中累可
絶物外理宜冥願言持有漏即此問無生¶
　　　遊東湖¶
漾舟疑港斷進帆喜湖廣境麗趣非一路迷心已往¶雲
峰互稠沓烟波紛滉瀁梵宇浮鏡入琳宫躡屏上¶浪起
<pb:KR4d0569_WYG_015-12b>
孤嶼沉水落衆山長隠隠草畔堤悠悠蘆際榜¶幽懷自
此多客情復誰奬身固脱虞穽心猶寄塵網¶安得超世
姿來縱山泉賞¶
　　　遊大慈山¶
水行境謂盡陸出路旋通乃即蒼松逕歩入青蓮宫¶連
嶂既&KR0886;崒宻林亦葱蘢地渉清淨界身遊紫翠重¶臨流
玩廣沼企石眺竒峰寒鏡湛秋夕碧玉劃晴空<md:KR4d0569_SBCK_015-8b>¶蘭若與
年峻象筵縁教崇謁祠慨鄉相尋僧叩禪宗¶契理已無
<pb:KR4d0569_WYG_015-13a>
像觀念豈有窮願絶區中縁永依塵外蹤¶嗒然遺身世
年齊天地終¶
　　　遊天童山¶
避囂去城市遣悶在川岑遂申獨往意行此無盡林¶松
篁儼映鬱蒼翠邈深沉九隴山已見三生石可尋¶列障
圍招提傑閣俯嶇嶔池光亂塔影澗流傳磬音¶龍化井
已竭虎去泉徒深周顧信靈迹遲留多賞心¶念未委塵
妄事可息煩襟即理茍已恊何用戀華簪
<pb:KR4d0569_WYG_015-13b>
　　　遊育王山¶
栩栩招提遊冥冥山海觀玉几峰影横金沙水流漫¶鷲
嶺鶱皦日鴈塔峙清漢遠睇朱甍起近覩丹宫煥¶金輪
事已往舍利光猶爛亦有巨人迹不随塵刼換¶陟降境
愈繁應接日旋晏耆闍固追衍泉石寧盡翫<md:KR4d0569_SBCK_015-9a>¶浮生諒多
途又動歸與歎¶
　　　贈别汪定海三首¶
兄弟本同氣恒如行路人誰知風塵交翻勝骨肉親¶異
<pb:KR4d0569_WYG_015-14a>
鄉方繾綣中路遽乖分素琴彈别鵠有耳不忍聞¶¶
前舟已云發後舟更誰待春事動江臯客愁滿山海¶别
晷只須臾㑹期知何在亦既違素心安得顔不改¶¶
故人忽已别兀兀吾何適暮投甬東路不見往來迹¶古
寺靜脩廊空齋冷虛壁獨有階上苔猶如舊時碧¶
　　　題盤隠軒¶
曲蹊繚深碧迴澗澄遥清誰知慈水上亦有盤谷名¶慕
巢屏世喧等李薄時榮仿像中原路迢遰太行行¶軒居
<pb:KR4d0569_WYG_015-14b>
儼映蔚甍棟歘崢嶸暑檻停緑樹夕堦飄素英<md:KR4d0569_SBCK_015-9b>¶一翁臨
暮齒二允當弱齡秫醑報初熟瓢斚自同傾¶厭厭檢素
展寂寂塵事冥窺鳥感歸翼觀魚悟潜形¶既已愜時物
亦復諧友生琴書許交錯辭翰俾縱横¶老我記曾遊遥
途阻重征溪山寄幽夢林堂留恨情¶可随東浦月流光
到君庭¶
　　　贈星士¶
少小事游説南越仍北燕謀身難委數作事詎由天¶偶
<pb:KR4d0569_WYG_015-15a>
遇青囊術從究白衣年窮通三算裏出處九宫前¶乃知
蟣蝨臣亦應箕斗躔諄諄造命訓粲粲非相篇¶其言固
多辨乃不識子賢¶
　　　遊慈湖¶
青年尚竒偉末暮竟迍邅出遊訪陳迹歴覽愧前賢¶湖
光紛蕩漾山色互澄鮮人以淑氣鍾境由名徳傳¶我來
值初夏物意盈化先渚蒲革曩悴雨荷媚新妍<md:KR4d0569_SBCK_015-10a>¶披榛度
南徑躧苔趨北原川岳無隠形祠宇有餘閒¶俛視淵底
<pb:KR4d0569_WYG_015-15b>
魚仰觀天上鳶撫化心已愜即物理自全¶舞雩記曽詠
濠梁憶莊言不見祠下人感激為誰歎¶
　　　遊定水¶
常公開化地源師講經處人物有古今山川無新故¶槖
駞既西峙鳴鶴亦東翥清泉冽廣沼蒼松夾永路¶入寺
結青蓮愛方薰玉樹三足想後因四禪感前悟¶此生真
幻化學道奈遲暮感歎顧昔心悵焉起遐慕¶
　　　蒲菴
<pb:KR4d0569_WYG_015-16a>
睠彼水中蒲采之將何以母老不下堂兒行在萬里¶空
門隆孝思除是睦州師¶
　　　天香室¶
咄此月中桂移根向金沙清香滿幽室天都亦未加¶憶
在梵王家曾看優鉢華<md:KR4d0569_SBCK_015-10b>¶　　　中秋翫月¶
前時避世亂遑遑齊魯間豈無中秋月掩淚不忍看¶南
來如昨日秋空月又圓時運尚環周客子未歸旋¶身羈
<pb:KR4d0569_WYG_015-16b>
逆旅舍迹隠滄海壖不惜歳年晚所悲窮路寒¶知心有
好友置酒當前軒邀月與之俱怡我戚戚顔¶我顔固可
怡我心亦可歡獨奈秋月輝鮮明非往年¶
　　　次韻答毛彞仲提學¶
毛君於為詩思擅語復老氣吞雲夢入力蹴崑崙倒¶杜
壇時踔躍韓窟極探討晉宋失風騷齊梁讓葩藻¶謂當
擇珉玉乃忽忘醜好繽紛贈瑰詞錯落見龜寶¶泠泠伐
木音亹亹太𤣥草光怪蟾陋室巧麗怛愚島¶朝諷已推
<pb:KR4d0569_WYG_015-17a>
襟暮讀仍遠抱戒亡擬刻琰懼泄思爇稿¶才高每遭忌
命險真再造昔也赴湘流今兹蹈海潦¶人固有屈伸世
豈無白皁羽翼低易摧聲名積難掃<md:KR4d0569_SBCK_015-11a>¶指注者流俗鑒觀
則穹昊誰其絃我歌為君薦神保¶
　　　客中寫懷六首¶
　　　　寄婦¶
結髪為夫婦所願在偕老誰知頭白來䘮亂不相保¶我
昔從一官攜汝登遠道芙蓉蕩風波寧有㡬時好¶猶記
<pb:KR4d0569_WYG_015-17b>
東門日别歸方草草再拜前致辭幽咽不能道¶手提小
兒女慟哭向秋昊詎識是生離積骨白浩浩¶汝歸終可
安我去事轉艱家既異疇昔去住亦俱難¶况乃畢婚嫁
百費萃兹年内方撫羣小外復給上官¶日夜聲嗷嗷孰
與分憂煎夫妻不同苦不如寡與鰥¶汝幸毋我尤我行
偶迍邅人道無終乖天運久亦還¶豈復長流蕩庶往共
饑寒¶
　　　　憶子
<pb:KR4d0569_WYG_015-18a>
綿綿我瓜瓞引蔓空爾長有子將得力棄之往他鄉<md:KR4d0569_SBCK_015-11b>¶他
鄉與故里兩地永相望獨有中天月遠照雙松堂¶雙松
我所植念之猶不忘况復兒與女不見今六霜¶大兒踰
弱冠有姊同已長想當望我時齊行松樹傍¶見樹不見
父嗚咽淚成行小女年尚稚與弟走踉蹡¶相呼戲樹下
何處褰父裳反哺有慈烏跪乳有羔羊¶人事獨暌乖俛
仰我心傷¶
　　　　念姊
<pb:KR4d0569_WYG_015-18b>
淮隂古壯士猶感漂母情而况我同氣由來恩愛并¶一
朝遭世患舍之以徂征惟當欲去時涕泗下交傾¶荏苒
歳年莫兩鬢各星星每念焚鬚事怛焉心内驚¶老去成
飄蕩所志在偷生顧枉申申詈詈我久遠行¶我欲喻中
懷獨有絃歌聲絃歌清且悲一鼔淚已零¶再鼔三歎息
四座不忍聼可随晨風去長跪陳素情¶
　　　　思弟<md:KR4d0569_SBCK_015-12a>¶將老計轉拙故里不得安兄弟各東西何用保餘年¶前
<pb:KR4d0569_WYG_015-19a>
時呉山上與汝酌東軒已知是久别盃行淚如泉¶征夫
懷往路居士戀故山音容從此隔望望兩心酸¶去冬得
汝書知汝病未痊道遠不能顧掩書一長歎¶邇來頻夢
汝喜汝無病顔生死方未知誰能詰其端¶自嗟農家子
止合老田園才疏學更誤遂為塵網纏¶晚節益零落何
日得歸旋仰視雲邊鴈羣飛必相連¶徘徊失所從愴然
摧心肝¶
　　　　示姪
<pb:KR4d0569_WYG_015-19b>
老來逃世難心力豈能及賴有平生親得免諸患入¶時
當萬里行所向輙險澁山多虎豹虞水有風浪急¶自非
吾骨肉誰能去鄉邑已遂伯陽遁尚灑楊朱泣¶何邦為
樂土仍期共棲集囊中黄金盡資用將何給¶豈惜終憔
悴在困難獨立憮然念猶子詠言著斯什<md:KR4d0569_SBCK_015-12b>¶　　　　懷友¶
貴盛多士趨衰賤親交棄投老渉險艱誰人敦氣義¶往
歳客呉越保身無善計風雨交横來倉皇不知避¶隂雲
<pb:KR4d0569_WYG_015-20a>
竟日起龍蛇沸相噬咫尺且莫期千里詎能致¶徘徊畏
途上所向色憔悴不有高世士緩急吾何恃¶時時想舊
情涕淚滿衣袂恨無縮地法一見陳往事¶絶塞悲鴻鵠
秋原老騏驥同心不在眼蹉跎愧前志¶
　　　賤生述懷呈在座諸公¶
靡靡五月中忽忽值初度載觀此身世安得不悲慕¶我
自弱冠來早已失恃怙莫攀墳上栢㡬歴歳華莫¶一官
冀榮親乃與禍機遇不得顧妻孥誰能問邱墓¶三歳客
<pb:KR4d0569_WYG_015-20b>
東海月夜鵲飛樹餘年尚㡬何未知止息處¶幸有同心
人相期此漂寓投身豈無所揆意難即去¶今日定何日
兩鬢已埀素猶子請揮觴邀賔强笑語<md:KR4d0569_SBCK_015-13a>¶詎識忘憂物翻
是傷心具我親長已矣我兒今孰撫¶一女年亦笄誰與
畢婚娶固賴慈母在艱難營近務¶終愧為人父有子不
能顧盛衰豈人為賢愚亦天數¶茍不替宗祧何憂復何
懼我躬且不閲尚暇身後慮¶
　　　近觀以大鶴年和韻諸詩因借韻呈二君¶子併
<pb:KR4d0569_WYG_015-21a>
　　　述已志云爾¶三首
輝輝凌霜葉歳暮靄顔色宜哉固窮士秉心如鐵石¶志
乖尚欣豫道勝豈愁寂冠服自今兹操行真古昔¶挾冊
時政寒照簷光已夕孫生讓苦心袁安同至徳¶長風掃
凝塵荒苔翳行迹知音諒已稀守賤何所惜¶棲棲東鄰
子亦脱卞公幘¶
内懷松桂性外抱霜雪色心已委窮通家豈問儋石¶義
廪餉饑劬僧榻借禪寂晤歌度芳晝清嘯終遥昔¶避世
<pb:KR4d0569_WYG_015-21b>
多歳年卧病㡬晨夕使者求顔闔邦伯候龎徳<md:KR4d0569_SBCK_015-13b>¶塵中既
息交物外姑屏迹但期高士賞豈顧癡人惜¶緼袍茍不
恥無言受衣幘¶
傷禽有驚韻逹士無怨色彼道政多岐我心非轉石¶遥
途寄孤蹇衡茅守虛寂新喜絶方來故歡慚宿昔¶靡靡
念平生厭厭閲朝夕青黄信為災支離乃其徳¶老聃尚
蓬累宣尼猶削迹蹈道茍勿愆没身亦何惜¶且共酣中
人一笑穿吾幘
<pb:KR4d0569_WYG_015-22a>
　
　
　
　
　
　
　
　
<pb:KR4d0569_WYG_015-22b>
　
　
　
　
　
　
　
　九靈山房集巻十五<md:KR4d0569_SBCK_015-14a>¶<md:KR4d0569_SBCK_016-1a>¶
<pb:KR4d0569_WYG_016-1a>
欽定四庫全書
　九靈山房集巻十六¶　　　　元　戴良　撰
　　鄞遊稿第二
　　五言古詩
