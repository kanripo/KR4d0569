# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:08
#+PROPERTY: JUAN 21

<md:KR4d0569_SBCK_021-1a>¶
二十一¶　　　元　戴良　撰
　　鄞遊稾第七
　　序
　　　鶴年吟稾序¶
昔者成周之興肇自西北而西北之詩見之於國風¶者
僅自豳秦而止豳秦之外王化之所不及民俗之¶所不
通固不得繫之列國以與邶&KR0352;曹檜等矣我元¶受命亦
<pb:KR4d0569_WYG_021-1b>
由西北而興而西北諸國如克哷鼐滿伊囉¶勒琨回回
西蕃天竺之屬往往率先臣順奉職稱藩¶其沐浴休光
沾被寵澤與京國内臣無少異積之既¶久文軌日同而
子若孫遂皆舍弓馬而事詩書至其¶以詩名世則馬公
伯庸薩公天錫余公廷心其人也¶論者謂馬公之詩似
商隱薩公之詩似長吉而余公¶之詩則與隂鏗何遜齊
驅而並駕此三公者皆居西<md:KR4d0569_SBCK_021-1b>¶北之逺國其去豳秦葢不
知其幾萬里而其為詩乃¶有中國古作者之遺風亦足
<pb:KR4d0569_WYG_021-2a>
以見我朝王化之大行¶民俗之丕變雖成周之盛莫及
也鶴年亦西北人其¶視三公差後起家世以勲業著而
鶴年兄弟俱業儒¶伯氏之登進士第者三人鶴年乃泊
然無意於仕進¶凡幽憂憤悶悲哀愉悦之情一於詩焉
發之觀其古¶體歌行諸作要皆雄渾清麗可喜而注意
之深用工¶之苦尤在於七言律但一篇之作一語之出
皆所以¶寓夫憂國愛君之心閔亂思治之意讀之使人
感憤¶激烈不知涕泗之橫流也葢其音節格調絶類杜
<pb:KR4d0569_WYG_021-2b>
子¶美而措辭命意則又兼得我朝諸閣老之所長故其¶
入人之深感人之妙有非他詩人之所可及嗚呼若¶鶴
年者豈向所謂三公之流亞與然三公之在當時¶皆達
而在上者也世之士子孰不膾炙其言辭鶴年<md:KR4d0569_SBCK_021-2a>¶遭夫氣
運之適衰方獨退處海隅為此辛苦無聊之¶語以自慰
其能知夫注意之深用工之苦者幾何人¶哉知與不知
在鶴年未足輕重苐以祖宗涵煦百年¶之久致使遐方
絶域之詩亦得繫之天子之國而所¶以著明王化民俗
<pb:KR4d0569_WYG_021-3a>
之盛者將遂冺冺無聞矣不亦重¶可悲乎予故取其吟
稾若干卷序而傳之以俟世之¶知鶴年者相與諷詠焉
耳鶴年之清節峻行已具載¶之高士傳中兹不復論也¶
　　　四明袁氏譜圖序¶
異時文獻之盛稱東州東州文獻鄞為盛而袁氏又¶鄞
之最盛者也袁氏之居鄞者三族曰西門袁氏曰¶南袁
氏曰鑒橋袁氏鑒橋袁氏有蒙齋潔齋二先生¶者以風
節行誼為時所敬仰南袁氏有清容先生謚¶文清者以
<pb:KR4d0569_WYG_021-3b>
奥學雄文為世所宗師而西門袁氏則有<md:KR4d0569_SBCK_021-2b>¶名鏞字天與
者其以忠貞節義著聞於時鄉人士至¶今口之不置鏞
之四世孫珙與予善示予以先世譜¶圖予受而觀之為
之歎息不已袁葢舜之後也周封¶其裔孫胡公滿於陳
滿之十一世孫諸字伯爰子孫¶以字為氏代有顯人曰
滂曰安俱為漢司徒曰粲仕¶宋為僕射曰昻仕梁為司
空曰恕己相唐中宗曰滋¶相憲宗其他為執政為侍從
為制帥為郡為縣者多¶至數十百人趙宋渡江曰子誠
<pb:KR4d0569_WYG_021-4a>
者自南昌扈駕為臨¶安知府遂居鄞子孫四世皆大官
至鏞以進士死國¶難而族稍微自是而後獨以儒世其
家恂恂自檢束¶鏞之子衍無子而子其弟澤民澤民之
子寧老以為¶弟繼兄後於禮非宜乃白諸有司奉澤民
歸本宗而¶已為衍子倫序復正識者韙之寧老博記善
文從之¶學者稱之曰菊村先生珙葢其冡嗣也讀父之
書蚤<md:KR4d0569_SBCK_021-3a>¶以才名為諸公所器重今又佩服父訓取其所次
譜¶牒圖而衍之深得一本合族之道此予所以觀其書
<pb:KR4d0569_WYG_021-4b>
而歎息也嗚呼世之氏族孰非古帝王盛德之後哉¶然
歴世浸逺支泒日分盛衰隱顯之迹有不齊矣死¶生患
難慶弔收恤之禮不能以相及矣同氣相視如¶途人矣
是故無譜非賢子孫莫能脩也有譜非賢子¶孫莫能傳
也珙亦袁氏之賢子孫哉自東漢至趙宋¶上下數千百
年蟬聨奕葉而文獻足徵矣奈何自鏞¶死節之後子孫
僅守儒素雖珙之賢亦且浮沉於時¶不究於用豈天益
逺其世以昌其後人乎傳曰公侯¶之世必復其始未有
<pb:KR4d0569_WYG_021-5a>
先世德業深厚而其子孫不繁¶衍盛大者也今珙率其
宗族子姓覽譜圖之相續志¶先德而益勵西門之族其
可量也哉¶
　　　遯齋小稾序<md:KR4d0569_SBCK_021-3b>¶遯齋小稾若干卷定海縣尹汪君所著君家建德之¶淳
安至正辛巳秋以春秋試浙闈僅中乙榜考官翰¶林待
制柳公有遺才之憾因上言行中書特署丹陽¶文學旌
之君自丹陽入官其後昇教鄉郡辟浙東帥¶閫攝令鄉
<pb:KR4d0569_WYG_021-5b>
縣皆有美譽可稱及官定海五載而善政¶益著飢者哺
之逃者復之抑者伸之媚學者知所習¶行義者知所勸
己而德溢化流旁及異類龍以靈而¶應禱虎以暴而懼
誅史人紀諸傳大夫士詠諸詩至¶其為文則以理為之
體以氣為之充以學為之輔其¶小篇之瀏亮若宫商金
石之相諧大篇之浩汗若水¶之輸海若雲之興泰山而
議論之高潔矩度之森整¶又若奏韶濩以破桑濮之音
用孫呉以擊虎豹之陣¶恢恢乎其有餘也井井乎其不
<pb:KR4d0569_WYG_021-6a>
亂也於是碑銘序記¶書檄歌詩等作皆分稡成秩其子
明復持以詣予請<md:KR4d0569_SBCK_021-4a>¶為之序予既受以伏讀歎曰夫自文
學政事之殊科¶而世之學者多偏於一長能文辭者或
嗇於為政善¶政治者又或於文章家有未暇焉故漢之
文名不在¶於龔黃而唐之政聲不盛於韓柳其所由來
逺矣君¶以諸生起家歴膺民社之寄德刑政治亦既馳
譽一¶時又能存心藝苑揚聲士林庶幾作者之流亞可
謂¶兼有二者所長矣昔者仁廟設進士科以取士或¶病
<pb:KR4d0569_WYG_021-6b>
進士之無實效也仁皇則曰千百人中豈無一范¶仲淹
者乎使君於此時獲掇巍科以大其所用豈不¶有副神
聖之所望乎此予序君之文必有及於為政¶之大畧者
葢將使後之人知君為有用之學而不可¶徒以文字求
也君名汝懋字以敬遯齋其學者所稱¶故以題其稾云¶
　　　禮學幼範序<md:KR4d0569_SBCK_021-4b>¶古者小學教人以灑掃應對進退之節事親敬長隆¶師
親友之道所以為脩身齊家治國平天下之本也¶今其
<pb:KR4d0569_WYG_021-7a>
全書雖不可見而紫陽朱子嘗以其雜出於傳¶記者蒐
輯為内外篇庶幾小學之教復明於後世嚴¶陵汪君學
朱子者也以為曲禮一篇正其幼穉所宜¶行之禮但漢
儒所記多不以類而從學者頗艱於致¶力遂取篇中凡
為人子及侍先生長者與夫飲食言¶動冠昏喪祭等禮
類聚而編之至於總言禮之本原¶則又别自為類以標
諸篇首仍摘鄭氏註語及濂洛¶諸儒之論附見焉間有
未安則足以己意合為七卷¶謂之禮學幼範書成俾予
<pb:KR4d0569_WYG_021-7b>
題其端夫陶人之治土也¶必揉木以為範冶人之治金
也必摶土以為範是故¶帝有帝範家有家範至其為子
弟為女婦也則又有¶師範女範之教焉有以見天下之
事無大無小無貴<md:KR4d0569_SBCK_021-5a>¶無賤必資範而後成況夫人之幼也
欲以其所宜行¶之禮講而習之使其習與智長化與心
成而無扞格¶不勝之患可獨無説以為之範哉此禮學
幼範之書¶不可以不述也其傳世之逺當與朱子小學
相為終¶始云君名汝懋字以敬官至定海縣尹
<pb:KR4d0569_WYG_021-8a>
　　　深衣圖考序¶
深衣者何古所以名衣也曷為以深名以其為制之¶深
微故取以名也取其圜直以象天方曲以象地崇¶之為
三才而卑之為太極也然則烏乎服有虞氏深¶衣以養
老諸侯大夫士夕深衣自天子至於庶人一¶也禮所以
辨貴賤決嫌疑何獨於深衣焉一之葢是¶衣也可以用
之文可以用之武可以用之於擯相可¶以用之於軍旅
而又可以常服也後世不達乎天子¶不用於常服此制
<pb:KR4d0569_WYG_021-8b>
之所以久失也制既久失則圖考<md:KR4d0569_SBCK_021-5b>¶一書雖欲不作烏得
而不作或曰記有深衣篇而諸¶儒論之備矣何有乎圖
考圖考之折衷於諸儒其大¶節有四謂續袵為連續旁
縫鉤邊為左右交鉤則以¶蔡氏之説為當守而楊氏方
氏以襟為袵司馬氏以¶裾為袵吕氏陳氏衣裳各有袵
之説皆非也謂方領¶當循頸而下方折以抱胸則以鄭
註孔疏為可從而¶司馬氏别施一襟映所交領别為一
物折之領上與¶夫交領直領之議皆非也謂辟二寸為
<pb:KR4d0569_WYG_021-9a>
總言帶辟之¶廣再繚四寸為總言帶之結紐則以陸氏
之意為可¶推而註疏家士用單練廣二寸再度繞腰亦
四寸之¶言皆非也嗚呼此圖考之不可以不作也或曰
朱子¶作家禮亦有圖説可徵矣然則彼皆非與朱子之
家¶禮多本司馬氏之家儀司馬氏於前四者之失已不¶
暇詳考而精求是宜家禮之難徵也圖考烏乎祖祖<md:KR4d0569_SBCK_021-6a>¶之
經也祖之經則諸儒紛紛之議可得而折衷矣古¶語云
諸儒異同稽諸聖衆説混淆折諸經圖考有焉¶圖考孰
<pb:KR4d0569_WYG_021-9b>
作睦汪君也汪其姓汝懋其名也序之者誰¶越人良也¶
　　　東山賞梅詩序¶
戊申之冬豫章龍君子高偕慈溪桂君彦良王君彦¶貞
訪沈師程氏於東山已而錢塘劉君庸道及一二¶士友
亦來㑹時東山梅花盛開粲粲夾徑路師程置¶酒花下
邀諸君子賞焉酒且半龍君請即席賦詩以¶東閣觀梅
動詩興為韻各賦古律一首輯為一編而¶虚其首簡徵
予序嗟乎花於窮隂盛寒而不與衆卉¶爭榮者惟梅為
<pb:KR4d0569_WYG_021-10a>
然葢其色能受變香能處清而操能¶立獨有仁人義士
之高致諸君以之而賞愛宜也雖¶然使其出處去就之
際一或有戾於是梅縱從而賞<md:KR4d0569_SBCK_021-6b>¶之而是梅不為其賞矣
今夫諸君子者固世所謂仁¶人義士而能受乎變處乎
清立乎獨有凌寒之態無¶爭榮之思其於是梅乃嘗友
而兄之者矣師程之賞¶之也非賞是梅也葢所以賞諸
君子之高致也然則¶師程亦是梅之知己與梅若有知
當亦為賢主賓一¶索笑也
<pb:KR4d0569_WYG_021-10b>
　　　書畫舫讌集詩序¶
歲己酉十月初吉予偕天台毛雲莊出遊慈水之上¶主
東山沈師程氏於時東平李先生元善四明桂先¶生同
德錢塘錢君明逺劉君庸道及諸能賦之士咸¶在焉明
日師程之友羅彦直氏邀予與諸公列飲所¶居之書畫
舫罇爼既陳肴羞維旅洗爵奠斚載獻載¶酬而李先生
攝衣以起執爵而歌衆賓交倡迭和愉¶愉如也洋洋如
也酒既闌先生復請座人各賦古律<md:KR4d0569_SBCK_021-7a>¶一章章十二句以
<pb:KR4d0569_WYG_021-11a>
程伯子雲淡風輕近午天傍花隨¶柳過前川為韻序其
年齒而先後之合詩凡十四首¶亦既繕寫成卷彦直徵
予為序引予讀詩至伐木之¶篇於是知古人之於朋友
未嘗不假酒食以相樂自¶今觀之不曰寧適不來微我
有咎則曰民之失德乾¶餱以愆夫酒食之微固非君子
之所尚而詩人之意¶則以為人之所以失朋友之義者
非必皆有大故而¶或始於酒食之不施以奪其歡心故
我於今日惟知具¶酒食以相樂也酒食之不施亦微過
<pb:KR4d0569_WYG_021-11b>
耳於過之微而¶猶不敢有則其大者可知矣嗚呼此處
朋友之要道¶而詩人所為拳拳者也彦直之為是飲其
殆伐木詩¶人之微意乎先生既已歌之於其前復率在
座諸公¶賦之於其後亦可謂得夫是詩之遺音者矣予
既嘉¶彦直處朋友之有道而又羨先生之能兩盡其道
也<md:KR4d0569_SBCK_021-7b>¶於是乎書¶
　　　脾胃後論序¶
昔者黃帝之論四時以養胃氣為之本伊尹之製十¶大
<pb:KR4d0569_WYG_021-12a>
方以守中氣為之先叔和之評三部脉以得胃氣¶為之
主葢脾胃居乎人之中而土配之自餘四藏則¶分居於
上下而為木火金水也木火金水資乎土土¶病則木火
金水皆從而病矣是故天之邪傷乎人之¶上地之邪傷
乎人之下而中焉之受傷則以水穀寒¶熱之邪人所自
致者焉中而不傷雖有天地之邪且¶無自而入之則脾
胃者豈不為百病之所始哉脾胃¶為百病之始世醫不
能辨之久矣至金李明之始大¶明斯理著為脾胃論一
<pb:KR4d0569_WYG_021-12b>
書葢傑然於當時者也然其¶所言止及内傷之一事其
他諸證則未暇以詳及永¶嘉項君彦昌自蚤歲習醫得
外大父杜曉村之家傳<md:KR4d0569_SBCK_021-8a>¶後拜明善韓先生於越上仝父
戴先生於金陵而又¶師事陳白雲為最久遂以所聞於
諸君子與平日之¶自得用之而有徵驗者作為脾胃後
論若干言凡内¶外傷之有關於脾胃而為病者莫不條
舉而縷述之¶仍以對病之方與夫臨時加減之法系於
後信有以¶補東垣之未備而衞生家可一覽而見矣彦
<pb:KR4d0569_WYG_021-13a>
昌與余¶交最厚因攜至海上乞一言為敘引竊謂醫之
為學¶自唐令列之執技之流而吾儒罕言之世之習此
者¶不過靳靳焉知守一定之方書以幸其病之偶中不¶
復深探逺索上求聖賢之意以明夫隂陽造化之㑹¶歸
至於近世先知先覺之士迭起而發明之學者既¶有以
知夫前日之為陋遂或徒誦一家成説以為高¶而又不
能博極羣言采擇衆議以資論治之權變甚¶者至於屏
棄古方附㑹臆見輾轉以相迷而其為患<md:KR4d0569_SBCK_021-8b>¶反有甚於前
<pb:KR4d0569_WYG_021-13b>
日之為陋者嗚呼是豈聖賢惠慈生民¶之本意哉彦昌
家故業儒而其所與遊者又皆世之¶大儒先生故其為
醫自素難諸經而下無言之不習¶無理之不窮上既明
夫隂陽造化之精微下復究乎¶論治之權變庶幾一掃
二者之弊而為醫家之大成¶矣其為此論以三墳古書
為主本以秦漢唐宋諸賢¶所論為羽翼以古今名方為
格法正而不迂竒而不¶僻博而無餘約而無闕是殆識
証之元龜治病之指¶南也與序而歸之余固不能以茍
<pb:KR4d0569_WYG_021-14a>
辭也彦昌名昕博¶學多能雖音律繪畫之事亦皆優入
閫奥為世所稱¶云¶
　　　孫氏瑞萱堂詩序¶
慈溪孫氏母寡居有年二子曰經曰綸事之能盡孝¶於
是所植之萱有冬榮之瑞而扁其楣間曰瑞萱堂<md:KR4d0569_SBCK_021-9a>¶祕書
少監豫章揭先生記之詳矣而邑士之賢者亦¶皆作為
銘贊歌詩以諷詠之經與綸復虚右簡授予¶俾為之序
引夫萱小草也本盛而花翹其敷榮恒在¶乎初夏今乃
<pb:KR4d0569_WYG_021-14b>
獨開於窮冬盛雪中介然與松竹梅三¶者爭竒而並茂
有類乎嫠母孤子之抱節處畸超越¶乎流俗而其風節
有不可及者且是萱也一本而兩¶花當聨芳合秀時經
與綸朝夕侍母行堂上徘徊顧¶瞻豈不亦曰吾母其本
也吾兄弟其花也兩花同出¶於一本則吾兄弟弗可以
相逺也弗可以相逺則圖¶報於吾母也其幾矣昔者詩
人以棘心興母氏之劬¶勞白華美孝子之潔白棘心白
華不聞有感應之異¶詩人猶取之以況母勞而子孝則
<pb:KR4d0569_WYG_021-15a>
是萱之在孫氏宜¶乎諸君子言之不足而再言也孫氏
兄弟當益封植¶兹卉毋若世人之翦其枝葉以戕其本
根則庶乎作<md:KR4d0569_SBCK_021-9b>¶者之微意焉詩文凡若干首請以是序之¶
　　　求我齋文集序¶
昔人謂文章與世相高下然亦恒發於山川之秀本¶諸
文獻之傳以鄞一郡觀之其地環以大海而四明¶驃騎
諸山往往趨海而盡士生其間者率偉茂博洽¶有古作
者之遺風由宋而上固不必論國朝以來踐¶敭清華出
<pb:KR4d0569_WYG_021-15b>
入禁近所以鬯宣皇仁黼黻休光於無窮¶則文清袁公
其人也託迹邱園淑艾來學而指畫口¶授使疑者冰開
虛心者滿懷則敬叔程公其人也於¶是以道鄭先生之
出實與二公相先後朝講夕辨學¶日以肆自經史傳記
諸子以及天文地理厯算兵刑¶食貨醫卜釋老之書罔
不悉究其所為文章雖不盡¶守近世師儒繩尺而規模
論議要不隨人之後至其¶佳處自可追配古人嗚呼若
先生者豈非有得於山<md:KR4d0569_SBCK_021-10a>¶川之所發文獻之所傳而致然
<pb:KR4d0569_WYG_021-16a>
耶先生且沒其子駒¶攜其所著求我齋稾三十三卷示
予俾序其篇首先¶生生於名郡負鴻厖之質抱經濟之
才而陸沉於時¶窮烟霏以履泉石年過五十始用薦者
為衢州路龍¶游縣教諭到官未幾即棄去其後天子遣
使經畧南¶方使者至鄞舉先生婺州路教授執政有阻
之者久¶之乃改處州而先生老矣故其所學百不一試
而於¶文章曾不及從袁公之後以大其制作顧獨於程
公¶為有合焉此予所為掩卷歎息而不已也雖然文所
<pb:KR4d0569_WYG_021-16b>
以載道而道之行於身者身死則遂泯著於事業者¶事
過則日忘千百載之下所可託以不朽者獨文章¶而已
向使先生裕於彼而嗇於此未見其為得也且¶有其實
而辭其名者宜有後駒與二弟曰真曰騏皆¶明經善文
克自樹立以繼承先志天其昌先生之後<md:KR4d0569_SBCK_021-10b>¶以永其休聲
乎然則先生之所託以不朽者固不止乎¶文章而遂已
也先生諱覺民字以道求我齋其自號¶也年壽卒葬具
見前太史危公銘墓之辭此不著
<pb:KR4d0569_WYG_021-17a>
　　　錢氏三樓詩序¶
定海縣北行八十里地瀕大海境接平湖山勢周迴¶風
氣綿密是名鳳浦里者錢氏居之葢三世矣往年¶嘗搆
新堂據夫湖山勝處丁未之冬伯氏孟禧復旁¶起一樓
翼乎新堂之左其弟仲仁亦於其右作樓以¶對之季高
又樓於東南以與堂左之樓直左樓扁曰¶棲碧右樓扁
曰攬秀而東南之樓則以玩清名焉是¶縣遊居之彦咸
為賦詩以詠三樓之美觀仲仁虚其¶首簡俾予為之序
<pb:KR4d0569_WYG_021-17b>
夫所謂棲碧攬秀玩清者李太白¶之詩云然也太白以
天才冠世不得志於朝思欲放¶浪江湖之上浮遊山林
之間而為是發憤自遣之辭<md:KR4d0569_SBCK_021-11a>¶仲仁兄弟既有湖山之勝
而曰碧曰秀曰清者且日¶接於其目亦何慕夫太白之
所詠而必湖上之碧山¶芙蓉之秀色與夫松月之清輝
是尚哉然借碧山以¶棲息假芙蓉而結攬託松月以愛
玩吾之山即太白¶之山吾之心即太白之心於是乎日
登三樓翺翔萬¶物之表憑虚馭風飄飄然有神遊八極
<pb:KR4d0569_WYG_021-18a>
之意窅乎若¶挾羣仙而上下則所以慕夫太白之謫仙
者又可拘¶拘以名實求哉且予聞之東海之上有山曰
蓬萊山¶之中多樓居古稱列仙之所舍錢氏去海僅咫
尺家¶之後山為達蓬言自是可達於蓬萊則仲仁兄弟
之¶三樓固與安期羨門王喬之居相掩映而謫仙人不¶
在於太白而在仲仁兄弟矣況仲仁詩人也詩人見¶景
而生情觸物而起興興盡則情盡情盡則人景俱¶忘而
所謂詩中之仙亦且兼太白而有之名樓之義<md:KR4d0569_SBCK_021-11b>¶夫豈有
<pb:KR4d0569_WYG_021-18b>
悖乎哉予喜錢氏之有是三樓也又愛其命¶名之適合
故為序諸篇什之首云¶
　　　夏孝子詩序¶
孝敬成而人倫厚人倫厚而教化美風俗移詩之為¶教
然也予讀夏孝子詩於是知南陔白華諸作未嘗¶亡而
先王之遺澤至於永久而不泯矣初孝子之父¶文德君
當大德中轉粟以供京師亦既浮海而北舟¶至海津鎮
文德君溺焉時孝子在側即倉皇號救躍¶入洪波戴其
<pb:KR4d0569_WYG_021-19a>
父以出文德君得不死而孝子以力竭¶沉水舟人求之
弗獲人皆唶唶驚歎稱之曰夏孝子¶厥後三弟追痛其
兄之死孝也益以孝義維其家居¶同室而食同㸑有司
上之朝旌其門曰孝義之門而¶東南之言孝者歸夏氏
矣於是一時大夫士相率賦¶詩以歌美之孝子之子禋
將銓次以傳請予為之序<md:KR4d0569_SBCK_021-12a>¶天之生斯人也孰不知孝其
親哉而夏孝子之名獨¶聞鄉邦稱之士君子信之四方
傳之豈天有私於夏¶氏而致然耶何其久而益聞也夫
<pb:KR4d0569_WYG_021-19b>
父父子子當安居¶無事時晨昏有定省之禮焉冬夏有
溫清之問焉飲¶食有甘㫖之奉焉固未知何者為能孝
也不幸而有¶禍患之變倉卒之來委性命以求遂決死
生而不疑¶知有父子之親而不知此身之為重然後能
孝之名¶立能孝之名立而世教於是乎興矣嗚呼此夏
孝子¶所以有關於世教而諸君之詩將以是成孝敬厚
人¶倫美教化而移風俗者也南陔白華夫豈有二道哉¶
雖然以予觀於夏氏之事孝子之啟於其前者如此¶後
<pb:KR4d0569_WYG_021-20a>
人之繼之也如彼朝廷又從而寵嘉之旌異之他¶日當
有史氏之筆大書特書以紀之汗青垂之千古¶者諸詩
之作又特其一事耳庸因請序姑志歲月於<md:KR4d0569_SBCK_021-12b>¶篇端以俟
孝子名永慶字章甫四明人¶
　　　贈醫士周原啟序¶
金源有國時醫者三人曰劉守真氏曰張子和氏¶曰李
明之氏守真子和當金之盛然且地有北方風¶氣堅勁
而稟受雄渾飲食充厚而保養慎密故其治¶疾也毎以
<pb:KR4d0569_WYG_021-20b>
大實大滿視之而用瀉法以攻其有餘明¶之則當國勢
向衰師旅饑饉相尋於邦域之中其人¶多憂驚而氣耗
矣故其持論毎以固根本為重而用¶補法以助其不足
三人用是咸擅名於其國元之混¶一三人皆己物故而
所著書始見稱於江南讀其書¶而得其學者惟金華朱
彦脩許昌滑伯仁而彦脩伯¶仁之於醫以人之有餘也
則用疏利之劑以瀉之人¶之不足也則用溫平之味以
補之葢稱停三人之意¶而不滯於一偏者也由是彦脩
<pb:KR4d0569_WYG_021-21a>
伯仁之名日重於當<md:KR4d0569_SBCK_021-13a>¶時其視三人之在金若無異焉者
淵源之懿何其盛¶哉予來越上見越之醫者聞三人之
風輒抵掌㧖腕¶爭起而用其説然求其不謬於補瀉之
法如彦脩伯¶仁者曾不一二焉葢亦難乎其為術矣暇
日與諸公¶論至於此未嘗不為斯世有疾者憂久之乃
言其郡¶有新進之士曰周君者多讀三人之書其説亦
時時¶及補瀉之法苟遇外邪則先攻而後補遇内邪則
先¶補而後攻郡之大夫士及民庶之家用之良驗予喜
<pb:KR4d0569_WYG_021-21b>
而詢之則予姻原啟也葢原啟生長彦脩之鄉嘗私¶淑
其所學其於居越也又密邇伯仁所寓而獲親承¶其指
授故其隨疾施治往往與他醫異嗟乎醫而若¶原啟者
亦豈苟然也哉他日擅名於一時又將與彦¶脩伯仁相
先後矣故嘗因是而歎曰昔秦越人非遇¶長桑君則不
能明見五藏郭玉非得程高為之師則<md:KR4d0569_SBCK_021-13b>¶不能伎盡六微
世之言醫者人擅其業家有其書而¶授受無聞焉其視
原啟何如也予與原啟别且二十¶餘載而不意其於醫
<pb:KR4d0569_WYG_021-22a>
也如是之精到故因兒禮過門¶使伸紙和墨書此以為
贈異日艤舟一見又將於原¶啟徵之¶
　　　送秋崖講師住資教詩序¶
鄞之沙門曰旻公秋崖疏通而粹美精深而敏慧嘗¶以
叢林妙選入延慶為懺首延慶乃一郡望刹之冠¶内而
耆年宿衲外而達官貴人莫不雷動雲集肩摩¶而踵接
秋崖佐主僧從容酬應勃窣趨迎當世故艱¶難之際宗
教陵遲之餘而能牧衆行道作大佛事如¶一日秋崖隂
<pb:KR4d0569_WYG_021-22b>
相之力居多於是行業日益著譽望日¶益隆諸山咸願
迎禮講出世法㑹資教法席虚遂起¶秋崖主之道俗聞
者咸謂秋崖吾刹之福田其可終<md:KR4d0569_SBCK_021-14a>¶聽其去也予解之曰
秋崖苦海之法舟又可漆漆然¶於一刹哉且資教為寺
與延慶相伯仲歲月之久廢¶為荒邱秋崖於世有勝緣
他日幻頹址為化城易朽¶敗為丹碧而耆年宿衲之棲
息達官貴人之遊從當¶復如延慶時矣豈不盛哉況是
處山水甲諸方望春¶白鶴乳泉之清淑磅礴而鬱積馬
<pb:KR4d0569_WYG_021-23a>
祖謂紫玉曰山水¶之秀可居後當益汝道氣秋崖是行
又將有得於此¶乎秋崖行矣予亦幅巾杖屨從入此山
以終老矣秋¶崖倘不以予為可棄相與登高臨下坐苔
石以望白¶雲濯磵流而聽清籟庶幾舒徐容曳之情勝
賞幽尋¶之趣厭飫於平生矣秋崖亦有以念之否乎於
是道¶俗之挽留秋崖者咸相率賦詩以道其離别之思
而¶書予言於首簡¶
　　　重刋禪林僧寶傳序<md:KR4d0569_SBCK_021-14b>¶
<pb:KR4d0569_WYG_021-23b>
禪林僧寶傳者宋宣和初新昌覺範禪師之所譔次¶也
覺範嘗讀唐宋高僧傳以道宣贊寧文陋而識暗¶其於
為書往往如户婚按檢不可屬讀乃慨然有志¶於論述
凡經行諸方見夫博大秀傑之衲能袒肩以¶荷大法者
必手錄而藏之後居湘西之谷山遂盡發¶所藏依倣司
馬遷史傳各為贊辭合八十有一人分¶為三十卷而題
以今名亦既鋟梓以傳積有歲月二¶十年來南北兵興
在在焚燬是書之存十不一二南¶宗定公時住大慈名
<pb:KR4d0569_WYG_021-24a>
刹慨念末學晚輩不見至道之¶大全古人之大體因取
其書重刋而廣布之且以序¶文屬予俾書始末傳之永
久古者左史記言右史記¶事而言為尚書事為春秋遷
葢因之以作史記而言¶與事具焉覺範是書既編五宗
之訓言復著諸老之¶行事葢聽言以觀事覺範可謂得
遷之矩度矣而或<md:KR4d0569_SBCK_021-15a>¶則曰遷葢世間之言覺範則出世間
者也出世間之¶道以心而傳心彼言語文字非道之至
也於此而不¶能以無滯則自心光明且因之而壅蔽其
<pb:KR4d0569_WYG_021-24b>
於道乎何¶有是大不然為佛氏之學者固非即言語文
字以為¶道而亦非離言語文字以入道觀夫從上西竺
東震¶諸師固有兼通三藏力宏心宗者矣若馬鳴龍樹
永¶嘉圭峰是也學者苟不致力於斯而徒以撥去言語¶
文字為禪冥心黙照為妙則先佛之微言宗師之規¶範
或幾乎熄矣覺範為是懼而譔此書南宗亦為是¶懼而
刋布之欲使天下叢林咸法前輩之宗綱而所¶言所履
與傳八十一人者同歸於一道則是書之流¶傳豈曰小
<pb:KR4d0569_WYG_021-25a>
補之哉傳曰雖無老成人尚有典刑又曰¶君子多識前
言往行以畜其德後之覽者勉之哉<md:KR4d0569_SBCK_021-15b>¶　
　
　
　
　
　
<pb:KR4d0569_WYG_021-25b>
　
　
　
　
　
　
　
　九靈山房集卷二十一¶
<md:KR4d0569_SBCK_022-1a>¶
<pb:KR4d0569_WYG_022-1a>
欽定四庫全書
　九靈山房集卷二十二¶　　　元　戴良　撰
　　鄞遊稾第八
　　題跋
