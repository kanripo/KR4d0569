# -*- mode: mandoku-view; -*-
#+TITLE: 九靈山房集
#+DATE: 2015-09-11 16:28:18.212250
#+PROPERTY: ID KR4d0569
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0145-011九靈山房集-卷第十一.
<pb:KR4d0569_SBCK_011-1a>¶
九靈山房集卷之十一¶
　　吴逰槀　男戴禮叔儀類編¶
　　　記　從孫侗伯&KR0004;同編¶
　　　　重&KR0113;甫里書院記¶
吴郡甫里書院者祠唐甫里先生陸公而列扵學官¶
者也先生諱龜蒙字魯望居松江之甫里史&KR0091;其學¶
通六&KR0052;而尤粹扵春秋舉進士一不中即歛退海隅¶
與其學徒&KR0688;明授受不厭不倦而髙風逺識何可及¶
也然性頗髙放雅不喜與流俗交乗一小舟設蓬席¶
齎書𠕋茟床茶竈釣具徃来江湖間時謂江湖散人¶
又謂之天随子其曰甫里先生者則又尊之以其地¶
也唐末甞以髙士聘不起後又召拜右拾遺詔下而¶
先生卒甫里故有先生祠書院之在吴郡則始於&KR0038;¶
朝之元統二年盖其裔孫徳厚請扵郡而以巳貲創¶
<pb:KR4d0569_SBCK_011-1b>¶
之亦既事聞于朝建學立師如書院之制而書院之¶
𫠦宜爲者巳皆次第舉之矣獨以前逼民居門術弗¶
&KR0091;雖甞入錢請佃其南官地以啚改作而豪民怙势¶
竟擅其利爲巳有搆訟連&KR0070;&KR0010;不决由是路僅右旋¶
而靈星之門遂缺而弗置徳厚歿子孫散居他䖏弗¶
遑于兹者垂三十載有司校官亦且視爲非急無&KR0014;¶
一舉而問焉平章朱公之守吴也其居苐去書院甚¶
迩一日過而歎曰&KR0010;時有事于夫子而周旋升降揖¶
拜跪起殆不容接武扵戸庭之間則何以奉楊文治¶
以㳤吾&KR0022;人乎亟命治其南門而端其術道仍易旁¶
近民間地廣之民居之當撤則資之力以遷而凢書¶
院之未具與夫既具而中壊者悉新之山長啜靄山¶
實交賛其事而躬程𥆳之勞則省知印朱居敬及千¶
夫長王允中蔡庸也屋以間計者凢三十有竒完舊¶
<pb:KR4d0569_SBCK_011-2a>¶
者曰夫子殿曰甫里先生祠曰明倫堂曰求志軒曰¶
明道正義兩齋曰東西廡曰儀門曰泮池新増者曰¶
泮池槗曰靈星門曰外門甃南出之路而崇其墉垣¶
浚北逹之河而通其舟楫藻繪髹&KR0686;照暎輝煌階墄¶
唐甃廡縝髙固而規制與郡學侔矣庀事扵至正乙¶
巳之七月辛未而訖功扵某月某日扵是郡守王矦¶
椿年来言曰書院之始創也翰林待制栁公貫既為¶
文記之子為栁公弟子則𫠦以紀兹興脩之&KR0229;者尚¶
得而辭㢤余聞宋之季年郡縣學校之教其士子者¶
大率以科舉之業相尚本之則無有也是以識者病¶
之&KR0137;即先儒之遺跡&KR0137;因山川之名勝别為精舎以¶
&KR0688;學焉敦道義而&KR0376;功利以&KR0059;㳤諸人盖取睢陽白¶
鹿書院之遺制而名之&KR0038;家承宋之舊而書院之建¶
遂徧滿扵天下十&KR0070;年来中原釁難逺近繹騷江淮¶
<pb:KR4d0569_SBCK_011-2b>¶
閩浙之間𫠦在兵起侵軼官宇蹂踐民廬則𫠦謂書¶
院者常十廢其八九求其&KR0113;儒服爼豆事扵干戈之¶
際世固未見其人焉惟公以藩翰重臣而當禦侮制¶
勝之暇孜孜焉以興&KR0113;書院為已任脫民生扵鋒鏑¶
之餘正人心以絃歌之事不亦君子之用心乎昔僖¶
公之&KR0113;泮宮魯人頌之有曰矯矯乕臣在泮獻馘又¶
曰不告于訩在泮献功公之文武並用𫠦以克成是¶
&KR0229;者既視僖公為無愧庶㡬獻馘獻功之墜典復見¶
扵今而魯人之頌且将継是而有作余何人也猥令¶
載筆而為之記其䏻鋪張盛羙敷陳&KR0646;績以昭垂于¶
永乆也㢤今姑叙次其廢興之&KR0010;月以復郡矦之𫠦¶
請若夫先生之行義與出䖏之大凢見扵栁公之𫠦¶
論述者則不敢贅及也¶
　　　　上海横溪義塾記¶
<pb:KR4d0569_SBCK_011-3a>¶
自亰師及郡縣皆有學置師弟子貟而教之以詩書¶
六藝使知古聖賢之道此&KR0038;家之常制也然窮鄊下¶
里僻左之民去學每遼逺為其上者&KR0137;病其㳺歌之¶
無𫠦又别為義塾以分教之其亦布宣徳化淳一風¶
俗之一事乎横溪在上海西去縣治百餘里一日縣¶
主簿陳君以公事至其地偶見頽垣&KR0440;址隐隐荆&KR0068;¶
中進父老而問焉則前縣尹何君緝𫠦建社學也盖¶
䂓制將完而蕩然扵兵火又北行若千里復見𫠦謂¶
孔宅者宅巳墟而先聖人之廟獨存愚民以異端土¶
偶雜祠廟中禱禳祈禬必扵是乎在君曰嘻吾其可¶
以継何之志矣遂撤土偶&KR0300;諸水&KR0118;聖人像于向𫠦¶
建學䖏徙其廟為禮殿以居之而益之以四配仍設¶
兩齋棲師弟子具祭&KR0266;嚴春秋二丁之祀事且&KR0134;慕¶
義之士出田二百五十畞以供祭祀教養之費亦既¶
<pb:KR4d0569_SBCK_011-3b>¶
畢事矣乃言扵其尹掲之為横溪義塾率鄊之士民¶
舎菜扵先聖先師落成之後&KR0070;月其士民為之請記¶
嗚呼古之長民者惟治與教而巳此外無他事也後¶
世有簿書期㑹徴調供億趋走逢迎之煩&KR0059;計之迫¶
而仕扵其時者不過以審獄訟時賦&KR0229;慎保守為軄¶
業豈復有為治之具而况扵教乎惟其教之&KR0137;熄也¶
故世之人淪胥而為異端之歸凢浮屠老氏之宮既¶
竭其力以興之而其心術又且大壊扵其&KR0003;&KR0070;百年¶
来&KR1119;扵見聞曽莫之悟也孰謂俗衰政弊之餘而君¶
僅以一縣之佐断断焉撤土偶以示異端之當屏新¶
學廬以明王教之宜崇使斯民也歸乎塗轍之正而¶
不惑由乎門户之中而無疑豈非古長民者之用心¶
乎而横溪去縣治既逺風氣清淳習俗渾厚其民固¶
易使也継今以徃復&KR0014;以君之𫠦期待者尊信而&KR0025;¶
<pb:KR4d0569_SBCK_011-4a>¶
事之識察乎問學之愽攷驗乎躬行之實端其心志¶
以㝎其本棤諸事業以施諸用他日人材之盛彬彬¶
然自斯塾而出則君之遺爱又豈有既乎四方長民¶
之吏聞君之風且有作而興者而况扵継君之後者¶
乎君名聚字敬徳臨海人¶
　　　　守愚齋記¶
江浙行省㕘政周公治小齋扵居第之右名之曰守¶
愚而命余記之余曰公以髙才雅望𦤺位通顯則凢¶
𫠦以用夫精神智慮者可謂勞矣扵是即清閑髙曠¶
之室以休息之此其㴠養本源沉潜理趣之至功而¶
余也何&KR0085;以知之又何&KR0085;以言之雖然公之命不可¶
以虚辱也廼為其文曰夫天之扵日月𫠦以耀其光¶
明扵下土者盖以中之而&KR0014;&KR0628;滿之而&KR0014;虧也其扵¶
雷霆風雨霜雪𫠦以&KR0009;&KR0197;令而行恵澤者盖以春之¶
<pb:KR4d0569_SBCK_011-4b>¶
震者冬即蔵晨之施者晚即收也何為其然也彼之¶
不&KR0070;用其光明&KR0197;令恵澤者正𫠦以成其為用也其¶
扵人也亦然人之有聡明聖智猶日月之有光明雷¶
霆風雨霜雪之有&KR0197;令恵澤也光明&KR0197;令恵澤之在¶
天者且不可以&KR0070;用而况扵人乎故孔子曰聦明聖¶
智守之以愚夫愚者&KR0628;之&KR0603;之蔵之收之之事也以¶
是而自守豈有&KR0070;用之失㢤而其為用也又豈有既¶
㢤是故有人扵此其聦也如聾其銳也如鈍勿表暴¶
勿浮躁勿淺露㴠養乎闇室屋漏之中沉潜乎不睹¶
不聞之地而聡明聖智不可勝用矣老子有云大成¶
若缺其用不弊大&KR0313;若冲其用不窮殆謂是歟雖然¶
余誠不&KR0085;以知不&KR0085;以言也姑誦𫠦聞以復扵公請¶
以是記之¶
　　　　三樂軒記¶
<pb:KR4d0569_SBCK_011-5a>¶
吴郡&KR0025;事中山韓惟敬先生名其𫠦寓之室曰三樂¶
軒既求浙省左丞鄱陽周公隷古書之復請余記其¶
𫠦以名者余乆而未有以爲言也然其請至扵三四¶
而不倦乃爲之言曰求之書𫝊得孟子之𫠦謂三樂¶
者矣父母俱存兄弟無故一樂也仰不愧扵天俯不¶
怍扵人二樂也得天下英才而教育之三樂也釋之¶
者曰此三樂者一係扵天一係扵人而其可以自𦤺¶
者惟不愧不怍而巳先生蚤甞起家憲史後以年勞¶
賛郡于吴曽未及期而南北兵起遂杜不出無仕進¶
意及今年既耄老孑然環堵之中四顧䔥然而䖏之¶
晏如是其自𦤺者固仰不愧而俯不怍矣然上無父¶
兄可以盡其孝養之心下無佳子弟可以廣其教育¶
之澤則係之天與人者猶有𫠦未得焉而扵三者之¶
樂何居先生之意若曰吾之係扵天者雖有𫠦未得¶
<pb:KR4d0569_SBCK_011-5b>¶
然以先人之遺訓食士之禄稽諸&KR0038;典可得推恩扵¶
泉壌生不迨扵養而死猶&KR0137;及扵榮豈非爲人子者¶
之𫠦&KR0133;乎係之扵人者雖亦有𫠦未得然年逾七十¶
未甞&KR0137;䧟扵非義則古𫠦謂以身教者庶乎其有在¶
不&KR0014;㳤諸人而猶可以及諸子孫又豈非人生之𫠦¶
欲乎二者皆人之𫠦&KR0133;&KR0082;而吾乃今有之扵是充充¶
乎其自&KR0085;也&KR0165;&KR0165;乎其無求也休休乎其不知冨貴¶
之爲冨貴貧賤之爲貧賤也而天下之樂有如此者¶
豈不去流俗千百十一㢤是則先生三者之𫠦樂夫¶
豈盡戾扵孟子㢤然余&KR0026;先生之樂而&KR0060;有㮣扵余¶
𠂻者矣始余之壮也父母俱巳物故而兄弟之存焉¶
者亦寡及今叨塵仕版濫䖏師軄而一時之英才又¶
不&KR0014;教育其一二日出而作日入而息雖不敢有一¶
時之間㓜而學之壮而行之雖不敢有一事之失然¶
<pb:KR4d0569_SBCK_011-6a>¶
退而自省焉𫠦可愧怍者多矣是三者皆余之𫠦憂¶
而先生乃得而樂之其相去豈不霄壤㢤昔荘子與¶
恵子㳺扵濠梁之上荘子曰鯈魚出逰是魚樂也恵¶
子曰子非魚安知魚之樂荘子曰子非我安知我不¶
知魚之樂余扵先生亦既相去霄壌矣則凢先生之¶
𫠦樂豈得而知㢤先生之𫠦樂余既不得而知矣則¶
扵𫠦以名軒者又豈&KR0014;執筆而言其萬一㢤頋以居¶
金華時甞識先生扵淛東憲幕及今㡬三十載而𫉬¶
豋先生之軒先生命為之記而不敢不以知譲也先¶
生尚有以教余也㢤¶
　　　　剡源記¶
奉化陳君子&KR0052;圖其剡源之境属余而叙以書曰奉¶
化之西六十里有山夹溪而出蓊然而深茂者剡源¶
山也謂之剡源者以其近越之剡縣名之也剡源之¶
<pb:KR4d0569_SBCK_011-6b>¶
中有水蜿蜿若白虹西来益折而東流者嵩溪也嵩¶
溪盖剡源之支流也剡源之溪以曲&KR0070;者凡九其苐¶
二曲而為蹕駐者吾七世祖宋殿中&KR0101;公當五代時¶
以文學行義潜焉吴越忠懿王親徃顧之俗故以是¶
名也自蹕駐東迤北匯為兩湖湖有大石𩀌立不可¶
名状去石&KR0070;百歩有潭甚清冽魚百許頭可&KR0070;𫠦謂¶
小盤谷也又北東而為蓮葉峯三石溪皆幽麗可&KR0026;¶
至苐五曲則其境尤勝大抵異石最多岈然洼然若¶
垤若穴而穹然若室者其大可坐十人上有丹霞二¶
字隐隐如朱書有洞窈然入之甚寒問其深則其好¶
逰者不&KR0014;窮也謂之丹山赤水之天而赤水不常有¶
也此盖吾六世祖隆&KR0038;文蕳公之𫠦居也又東折至¶
六曲而為茅渚則吾始祖奉化公居之公扵唐末自¶
長安使吴越遭亂不&KR0014;還錢氏㽞為奉化尉故居之¶
<pb:KR4d0569_SBCK_011-7a>¶
也又北東而與班溪水㑹又北流為髙嶴又東流為¶
公棠而入為鄞扵是九曲之溪始盡也然九曲之溪¶
與群山交絡且百里其間土地入吾族之籍者什常¶
八九也吾之丗居扵此者亦既有山可樵有水可漁¶
而又有宅可以桒麻有田可以稼穑有圃可以筍茹¶
此吾之𫠦以樂扵䖏而自逐也吾少而安焉及壮而¶
&KR0025;事四方今又出應方面之聘當事物之紛沮世故¶
之艱難則未甞不思退扵此以自休也子幸為我記¶
之使吾後之人有以知吾之志也余惟陳氏自奉化¶
公始居剡源迨今四百餘年矣其子孫出而以㢘謹¶
名者殆不可以&KR0070;計䖏而以莭義禮譲自守者亦累¶
累焉此固山川秀氣之𫠦鍾而其先世之遺澤要不¶
可誣也盖其先世之居此也凢居䖏之樂衣食之奉¶
一無待扵外而自&KR0085;使其子孫在官無内頋之憂在¶
<pb:KR4d0569_SBCK_011-7b>¶
家無不給之患行義求志無施而不可故其出者皆¶
有㢘謹之名䖏者皆有節義禮譲之行至于今不&KR0376;¶
也然則子&KR0052;之未出也則樂扵䖏以自遂其既出也¶
則志乎退以自休而扵出䖏之際&KR0025;容如此者豈非¶
先世之澤乎夫称人之善而不推本其𫠦&KR0025;来非知¶
言者也庸因作記而具道之如此¶
　　　　六栁荘記¶
六栁者何主人𫠦以名荘也&KR0154;為以六栁名因荘之¶
𫠦有也荘有栁而遂名之主人知取夫栁也卉木之¶
品類夥矣何獨扵栁焉&KR0145;之盖是栁也先春而萌未¶
秋而凋㕘剛柔以㝎體應中和以屈伸者也枊烏乎¶
生五沃之土冝栁山西鳯伯直𨹧平丘栁最多而柴¶
桒之栁則以陶潜著五枊先生𫝊故其名獨𩔰六栁¶
云者𫠦以&KR0060;擬夫潜也然則不謂之五栁者嫌其自¶
<pb:KR4d0569_SBCK_011-8a>¶
同扵潛也潛以時之将乱觧縣綬而去之門適有栁¶
者五故取以自號也潜知取乎栁主人知取夫潜也¶
&KR0137;曰潛棄祿仕歸故里主人即故里爲祿仕其出䖏¶
不同吾不知主人之取扵潛者何也人有矌百丗而¶
相同者不于其迹而于其心惟其心之同也則主人¶
不必不爲潛也人不同乎迹而同乎心物不同乎人¶
而同乎天也是故主人即潜潜即栁也&KR0137;曰劉悛之¶
栁子厚非潜之心矣&KR0154;爲亦取乎是栁二人扵栁雖¶
欲忘已取之而栁不爲其取也不爲其&KR0145;而強&KR0145;之¶
猶不知&KR0145;夫栁也𫝊曰惟其有之是以似之主人有¶
焉主人孰謂謂沈君也沈其姓逹卿其字也記之者¶
誰九靈山人戴良也¶
　　　　小丹丘記¶
臨海之東有山焉南騖而出扵天台&KR0137;曰山之土多¶
<pb:KR4d0569_SBCK_011-8b>¶
赤故名為丹丘&KR0137;曰上有丹光煜煜也名以志其異¶
學士陳君居是山之下宜其日與之接也然乃繋官¶
吴門未甞一&KR0259;其勝焉故其心有不&KR0014;以相忘而小¶
丹丘之𫠦為名齋也齋之始名也君與僚属賔佐頋¶
而樂之&KR0137;有病君之取義者以為昔人作天台賦有¶
曰仍羽人扵丹丘則丹丘者固臨海之名山而亦神¶
仙家之𫠦樓息焉者也今君以&KR0038;之文儒軄太史居¶
乎玉堂之署則世𫠦謂蓬莱方丈瀛洲者亦既身宅¶
其地矣又何慕乎安期羡門而頋托是以為樂乎余¶
聞而咲曰是盖燭乎其外而闇乎其内者言君自官¶
吴門以来𥼶道路之勞而&KR0556;車馬之安舎衡茅之陋¶
而居府寺之羙人固疑君之可樂矣然䖏之既乆而¶
貌不加豐𩬊之黒者日以白扵是浩然将歸老于家¶
而有𫠦未&KR0014;姑以治吾之園圃潔吾之庭宇&KR0113;&KR0024;弊¶
<pb:KR4d0569_SBCK_011-9a>¶
壊為苟完之計而日放情肆志扵其間悠悠然與顥¶
氣俱栩栩然與造物㳺方是時固不知是山之在吴¶
也抑在越也山之在吴與越且不知又豈知是身之¶
為儒耶為仙耶扵是乎丹丘者常&KR0085;為君之樂而不¶
&KR0085;為君病常&KR0085;為君之樂者樂乎其内而不以其外¶
也&KR0137;人忻然而悟曰有是㢤遂書之壁間以為君小¶
丹丘記¶
　　　　旌表金氏義門記¶
吴之金氏聚族而居者六丗有司為請于朝而旌表¶
之迨今㡬二十年一時名公卿徃徃為詩歌羙之然¶
未有紀諸金石以永上賜者謂余方待罪翰墨且知¶
金氏為冣深因復使執茟焉金氏不詳其&KR0004;𫠦由徙¶
宋將仕郎諱鑄者居吴之東門天性孝友與其弟鈞¶
同居共㸑斗粟尺布弗敢&KR0059;至今鄊鄰兄弟之不恊¶
<pb:KR4d0569_SBCK_011-9b>¶
者其長老必属之曰汝䓁得為金將仕乎鑄之子曰¶
履曰順鈞之子曰益曰謙俱以善継聞順尤倜儻好¶
義&KR0014;濟人之急至順之子曰昱曰晟曰昇昱之子曰¶
伯逹晟之子曰伯榮曰伯祥昇之子曰伯廸而其族¶
䆮盛合食甞至千餘&KR0204;遭值宋季兵疫荐臻東西&KR0969;¶
匿家遂不&KR0014;以乆完及江南内附流亡四歸昇挈諸¶
子姓伯榮䓁来歸故里即𫠦謂金将仕院者而基&KR0799;¶
焉昇卒伯榮痛自𠜇厲銖積絲累殆四十年乃始復¶
其舊業伯榮孝慈天至事𠦑父母如事父母待兄弟¶
之子若已子然性儉約雅不尚華采子孫服稍麗則¶
熟視而変容後易以朴素乃喜妻吴得婦道甚毎恨¶
無姑可養而扵養𠦑母也惟謹但衣裳垢必親為澣¶
濯進之以為常伯榮曰是可為我家婦矣伯榮之子¶
六人&KR0025;禮公大蚤亡其仲弘道與弟復善止善元善¶
<pb:KR4d0569_SBCK_011-10a>¶
益思継承先志務以禮法齊其家弘道天質夙異伯¶
榮常竒之曰集吾事者必是子也至是果䏻力任家¶
政上下斬然事母吴尤盡孝家居無事未甞斯湏去¶
左右吴好㳺弘道毎率諸弟輿之庭廡間兾得其&KR0172;¶
心一日吴病癕弘道口吮以潰且焚香𥸤天乞以身¶
代之巳而病随愈人以為孝感𫠦𦤺其遇諸弟克盡¶
和孺之情其有幹才者則委以家事有仕資者則給¶
使出仕妻早世弘道抱弟之子以為嗣而終身不再¶
娶屏䖏一室中無長物茶竈香鼎敗書&KR0070;千卷而巳¶
弘道儀状清緊羙&KR0161;髯衣&KR0227;非三代之制不御望之¶
儼然而即之也温無侮無傲無謔辞無窘歩平居正¶
身率下内外不少譁自鑄至弘道聚族凢六世縣若¶
府為列状以聞乃至正七年十一月丁未中書以禮¶
部之議移行中書下有司命旌其門曰義門云余惟¶
<pb:KR4d0569_SBCK_011-10b>¶
義門之名不見扵三代盛時而每&KR0091;之扵後世者盖¶
以三代之時凢𫠦以扶𨗳吾民之具無乎其不備民¶
生斯丗雖有剛柔緩急之不同然皆可納扵中道以¶
成智仁聖義忠和之徳以全孝友睦婣任恤之行而¶
天下之大四海之廣且至比屋而可封義門之名若¶
之何而見之及乎既衰上之𫠦以扶𨗳吾民者一切¶
&KR0440;去而風俗之壊乆矣扵是老師宿儒有不&KR0014;知當¶
時童子之𫠦知豪傑名士有不䏻行當時鄙人之𫠦¶
行者以迄于今乃有特起扵千載之外明先王之道¶
以善其身而及其家豈非難得也㢤有&KR0038;家者安可¶
不褒之羙名以為之勸㢤朝廷之扵金氏特名其門¶
曰義門者正以斯世之如金氏者鮮而欲藉之以為¶
厚倫移風計也書曰彰善癉𢙣樹之風聲彰以&KR0134;之¶
癉以懲之吾知金氏之接迹當世矣遂𠜇石以記之¶
<pb:KR4d0569_SBCK_011-11a>¶
　　　　日月牗記¶
丗之人有竭匠氏之巧盡木石之麗以為牗者客至¶
而非之曰胡乃以是為㢤自昔豪傑之士惟思&KR0108;志¶
扵事功而不耻居乎貧陋故有以甕為牖而名著當¶
時者穴土刳木曽何足儷乎則又有非之者曰客之¶
言似矣然其&KR0229;心扵有為孰若肆志扵無為故道家¶
之書有曰耳者體之牖然聴衆則牖閉而决牗之術¶
無為而巳耳則夫以甕而為牗豈若以耳為牗㢤扵¶
是在座之士又非之曰是固道家之𫠦謂牗而非大¶
人先生之牗也大人先生以萬期為湏&KR0119;以八荒為¶
庭衢故其扵友也非土非木非甕非耳獨以日月而¶
為之日謂之晨明月謂之夜光晨夜相継則無時不¶
明矣無時不明則㡬扵天道矣牖乎牖乎是豈丗人¶
之𫠦&KR0014;知乎扵是㕘政陳公治牖方成適聞座客之¶
<pb:KR4d0569_SBCK_011-11b>¶
言即矍然曰余四明人也明以日月為義而余牖以¶
日月名頋不可乎遂命為&KR0003;以釋之余曰日月之照¶
臨初無限量也人心之光明亦豈有限量之可言㢤¶
此吾儒之心學𫠦以貴夫擴充也彼大人先生者雖¶
𫠦趨有不同然其&KR0018;才放曠逹乎事物之表亦于其¶
心而巳矣凢其光明如日月無有限量之可言者豈¶
不廓然扵胸中也乎今公以吾儒𦤺位通顯亦既賛¶
戎機㕘大政矣扵是功成名遂乃思退居田里以自¶
放扵山巔水涯而彼大人先生之心學因亦窺見其¶
一二故遂歛其𦤺君澤民之思盎然自足扵户牖之¶
間則其謂之日月牖也不亦冝乎公曰善㢤其為言¶
也雖然吾儒之心學衆𫠦共聞大人先生之心學誠¶
未之聞焉請書其&KR0003;以告夫丗之未聞者遂書以為¶
記¶
<pb:KR4d0569_SBCK_011-12a>¶
　　　　上海鶴砂義塾田記¶
上海鶴砂義塾者皇慶二年縣人雅州守瞿君時學¶
之𫠦建前為廟後為塾而廟有殿殿有廡廡有門塾¶
有&KR0688;堂東西有齋舎有庖有庫而先聖先師之祭祀¶
師弟子之&KR0338;饍則有田一十四頃以給之視州縣學¶
盖無差䓁矣其後瞿氏子孫日以𨹧遅田既易主而¶
塾亦随廢至正十八年縣大夫何君某始即故基而¶
重搆之宏壮麗宻比舊有加仍&KR0134;知&KR0052;之士割田七¶
頃有竒以供祭祀&KR0338;膳之費及&KR0171;君宗瑞之来為縣¶
也乃以學政弗舉生徒散去遂延禮某郡易䝉俾主¶
其塾事䝉扵教養之暇益以興脩&KR0440;墜為巳責祠宇¶
之未具者増之禮噐之弗完者&KR0085;之租稅之不實者¶
正之其屋廬之多寡田畞之廣袤亦既立簿正以稽¶
其&KR0070;嚴契劵以表其畔猶懼後之人&KR0137;失之也又謹¶
<pb:KR4d0569_SBCK_011-12b>¶
伐石載始末請一言而表之嗚呼上海為吴之近邑¶
㤗伯仲雍之遺化在焉其人固易使也䝉&KR0014;興善教¶
以正人心羙風俗使之知禮義㢘耻而不欺其上則¶
𫠦以質信扵簿正契劵者且不必又何取扵咫尺之¶
石㢤雖然継䝉之後者来讀余文其亦有𫠦徴矣¶
九靈山房集卷之十一終¶
