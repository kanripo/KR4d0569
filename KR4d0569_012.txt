# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 12


　　序
　　　春秋案斷補遺序¶
春秋案斷補遺者大梁鍾伯紀先生之所著也其意¶以
為學春秋者多惑於傳家褒貶之説而經㫖有不¶明其
能脱去宿弊一以經文為正者又往往於筆削¶精義而
<pb:KR4d0569_WYG_012-1b>
或昧焉今故采擇諸家格言之合於經者附¶於各條之
下間有未足則以己意補之而題以今名¶盖取程叔子
傳為案經為斷語也余讀之而歎曰昔¶之傳春秋者有
五家而鄒夾先亡學春秋者舍左氏¶公羊穀梁三家則
無所考徵矣然左氏熟於事而或¶不得其事之實公穀
近於理而害乎理之正者要不¶能無至唐啖趙師友者
出始知以聖人手筆之書折<md:KR4d0569_SBCK_012-1b>¶衷三家之是非而傳已亡
逸繼是而後為之傳者雖¶百十餘家其言雖互有得失
<pb:KR4d0569_WYG_012-2a>
能不傅會三家之説者¶鮮矣胡康侯得程子之學慨然
有志於發揮而其生¶也當宋人南渡之時痛千餘年聖
經遭王臨川之禁¶錮乗其新敗雪洗而彰明之使世之
為亂賊者增懼¶若夫聖人作經之本意則未知其如何
也然自當時¶指為復讎之書而不敢廢太學以之課講
經筵以之¶進讀至於我朝設進士科以取人治春秋者
三家之¶外亦獨以胡氏為主本則以三綱九法粲然具
見於¶是書而塲屋之腐生山林之曲士因而掎摭㣲文
<pb:KR4d0569_WYG_012-2b>
破¶碎大道有可閔念者矣然則學春秋者亦將何所折¶
衷乎竊嘗考求之而得其説矣吾志在春秋夫子之¶自
道也春秋天子之事孔子作春秋而亂臣賊子懼¶孟子
之所以論春秋也盖方是時王綱日紊簒奪相<md:KR4d0569_SBCK_012-2a>¶尋孔子
不得其位以行其權於是約史記而修春秋¶使亂臣賊
子無所逃其罪而王法以明所謂撥亂世¶而反之正此
其為夫子之志而天子之事也是以邵¶子有曰春秋夫
子之刑書而天門王氏亦曰春秋一¶經無罪者不書惟
<pb:KR4d0569_WYG_012-3a>
罪有大小故刑有輕重耳斯言也¶盖有得夫孔孟之遺
意也是則學者之折衷固無出¶於夫子之自道與夫孟
子之所以論春秋者矣後之¶立言豈有加於此哉先生
之於是書下既不惑於褒¶貶之説上復不失乎筆削之
義外有以采擇諸家之¶博聞内有以發乎自得之深意
竒而不鑿正而不迂¶詳而無餘約而無闕庶幾善學者
焉然其推傳以達¶乎經因賢者之言以盡聖人之志則
得之夫子之自¶道孟子之所論者為多是可以見其折
<pb:KR4d0569_WYG_012-3b>
衷之所在矣¶余自幼歳即知讀是經而山林孤陋之風
科舉利禄<md:KR4d0569_SBCK_012-2b>¶之念或不能無故其所學不過曲士腐生之
為耳惡¶覩所謂經之義聖人之藴哉及識先生於浦陽
始聞¶其説而悦之至其成書則未之見焉近來淞上亟
求¶是書於所館先生手録以示且曰使可傳也幸為我¶
序之嗟夫學春秋者多矣求其得乎孔孟之遺意以¶折
衷羣説於千有餘載之下者幾何人哉故讀先生¶之書
譬諸飫芻豢之昏病夏畦之苦而得一勺之清¶泉甘露
<pb:KR4d0569_WYG_012-4a>
豈不悦哉則夫是書之傳固不有待於區區¶之言矣若
夫述作之大志與其編次之歳月則不可¶以不書姑書
此以為序庶有以復先生之命乎¶
　　　通鑑前編舉要新書序¶
通鑑前編舉要新書二巻余友陳子經所述子經名¶桱
四明人祖父俱以史學名家至子經盖三世矣子¶經内
承家訓而外私淑慈溪黃氏之教故學問早成<md:KR4d0569_SBCK_012-3a>¶流輩莫
敢與並者中年以來遂斐然以著述為己任¶則謂司馬
<pb:KR4d0569_WYG_012-4b>
文正公作資治通鑑斷自周威烈王訖於¶五代而金文
安公作通鑑前編以紀其前事盖用邵¶氏皇極經世歴
胡氏皇王大紀之例其年代始陶唐¶氏而陶唐之前五
代之後咸未有所論次乃以盤古¶氏髙辛氏契丹阿保
機至周亡宋有國至我元合之¶為二十四巻名之曰通
鑑續編庶幾上補金氏之所¶曠下接司馬氏之所缺而
開闢以來至於今上下數¶千年間其致治之本與夫為
治之道厯厯可見一日¶平江守海陵馬君謂子經是編
<pb:KR4d0569_WYG_012-5a>
固所以續司馬氏金¶氏之未備然司馬氏通鑑乃家有
其書而金氏前編¶則鮮有也且其著作之體大義著於
題而註之所取¶則尚書左氏為多尚書左氏學士大夫
孰不誦而習¶也今若舉其題之要畧其註之繁因以舊
名而刪正<md:KR4d0569_SBCK_012-3b>¶之使與續編並傳於世不亦可乎況金氏之
自序有¶言後之君子或以余之所編刪之為前紀是尚
區區¶之望也則是書之述豈非金氏之遺意也哉然非
博¶而能精如子經者亦孰能與於此也於是子經早夜
<pb:KR4d0569_WYG_012-5b>
一心揆其指意所出詳畧之際以論著於篇先是馬¶君
居省幕時嘗以子經續編鋟諸梓矣及是書之成¶復將
刻而廣之不鄙謂余生乎金氏之鄉且嘗托交¶子經粗
知述作之大致俾序其説標諸篇目焉余竊¶聞之紀事
莫如書亦莫如春秋古史之體可見者此¶二書而已而
二書所載是非得失興壞理亂之故其¶事至博然其為
言不過如此而止可謂得其要矣其¶言要故學者不可
不盡心能盡心然後能自得之揚¶子雲所謂知言之要
<pb:KR4d0569_WYG_012-6a>
者是已然而此二書也盖嘗經¶乎聖人之手所以由聖
人之後歴千百年未有能幾<md:KR4d0569_SBCK_012-4a>¶乎此者也至漢太史公乃
始倣書為史記宋文正公¶又倣春秋為通鑑盖史記則
每事别紀以具其事之¶始末通鑑則編年通紀以見其
事之先後皆可謂傑¶出之材矣然其義例或謬於聖人
而且編次太詳學¶者不能閲之而終篇於是紫陽朱子
復取而刪之為¶綱目若干巻其立言嚴而正簡而要盖
純乎春秋之¶法矣則聖人之後不失古史之體者惟綱
<pb:KR4d0569_WYG_012-6b>
目一書近¶之今夫子經所述豈非得乎綱目之指歸者
乎近時¶賢士大夫多有取乎其書豈徒然哉然而觀是
書者¶非深得夫朱子之意則亦不足以知子經之功也
馬¶君於治政之暇而能崇奬正學章明善道上以裨國¶
家稽古之治下以基生民無窮之福則其為功亦豈¶在
子經後哉序而歸之余固不得而茍辭也¶
　　　送丁郎中赴京師詩序<md:KR4d0569_SBCK_012-4b>¶上以四方失寧嘗更用方面大臣鋭意天下事迺至¶正
<pb:KR4d0569_WYG_012-7a>
二十年冬有㫖除平章多爾布哈公往蒞江西行¶省而
丁君季周則為其省郎中君既受命即從平章¶公乘驛
騎出國門南去是時大江之西已為寇巢而¶武昌湖南
諸處亦皆淪没寇黨道里不通遂逺涉海¶洋幾萬餘里
而至於潮己而廣東憲臣亦執狂悖負¶鄙為叛其勢張
甚君贊平章公督兵進討前後破寨¶百有餘處其所殺
獲甚衆明年冬復移屯石橋鎮益¶責諸將致死命未幾
擒其叛臣父子以歸盖至是而¶平章公之遇害已久及
<pb:KR4d0569_WYG_012-7b>
凡省臣無在者君隻身軍旅¶中志在殱厥羣盜盡復江
西之故地而後已今雖未¶能然嶺海以南日就廓清而
兩廣郡縣亦賴之以少¶安者皆君之力也君猶不自為
功方以諸將之勤勞¶乃事宜見表異因還奏朝廷乞降
恩賞以作興其士<md:KR4d0569_SBCK_012-5a>¶氣於其行也道過西浙西浙名士之
辱遊於君者咸¶作歌詩送之而俾余為之序余惟士大
夫之出處貴¶乎如所輕重而已我國家混一以來分布
爪牙之士¶干城於内外星列棋置聫絡相承其為長顧
<pb:KR4d0569_WYG_012-8a>
却慮可¶謂至矣邇者一旦寇兵竊發往往望風而遁聽
其陷¶没甚者舉城以降緩急無一可賴者何哉由其不
知¶輕重故耳今君徒以文墨之職出贊省垣若不素諳¶
軍旅之事也然當受命之日兵事方殷往者多憚行¶而
君乃獨奮不顧私毅然當隆冬衝犯寒雪逺出萬¶里無
所避及抵寇境又能被堅執鋭為士卒先卒至¶轉戰千
里誅夷叛逆而志猶未怠也嗚呼若君者可¶謂知所輕
重者矣向使天下之吏皆知輕重如此豈¶至如今日耶
<pb:KR4d0569_WYG_012-8b>
余是以於君之事重有所感也然君之¶事天下既壯之
士大夫又偉之而朝廷有弗能知也<md:KR4d0569_SBCK_012-5b>¶知之有弗能言也
言之有弗能達也則所以明見萬¶里之外而制之者將
何以哉雖然君至朝廷有日當¶其請命於上也才足以
致其知事足以發其言勢足¶以達其聽又方不身其謀
而國焉是圖朝議必有以¶處此者矣處之而得其宜將
見諸將用命而羣兇斂¶迹君出則宣德意於遐壤入則
奏成功於天朝而所¶以序君之行者固將再書不一書
<pb:KR4d0569_WYG_012-9a>
矣今姑識其歳月¶於篇端以俟¶
　　　送胡主簿詩序¶
異時吾婺文獻視他郡為獨盛自今觀之以忠節行¶誼
顯者則有忠簡宗氏節愍梅氏黙成潘氏毅齋徐¶氏以
道學著者則有東萊大愚二吕氏北山何氏魯¶齋王氏
仁山金氏以文章家名者則有香溪范氏所¶性時氏香
山喻氏而龍川陳氏悦齋唐氏則又以事<md:KR4d0569_SBCK_012-6a>¶功之學而致
力焉是數氏者皆相望百載之内相去¶百里之間郴郴
<pb:KR4d0569_WYG_012-9b>
乎郁郁乎其鸞鳳之岐陽驊騮之冀¶北歟内附以來故
家喬木日就凋零而百年耆舊無¶在者久之白雲許氏
稍以金氏之學鳴於時而石塘¶胡氏伯仲亦以雄文俊
行與許氏相先後二氏之後¶由文學入通朝籍者是為
待制栁氏學士黃氏禮部¶呉氏修撰張氏太常胡氏御
史王氏此盖其卓卓者¶也余生也後雖不及執弟子禮
於許氏胡氏之門然¶自栁氏而下皆得而師友之十數
年來復將於此有¶所考問而故老遺書多不存矣不亦
<pb:KR4d0569_WYG_012-10a>
悲夫至正癸夘¶余既避兵呉門回視故鄉恍如隔世方
將訪其鄉先¶生子弟之在呉者而胡君季珹自京師至
焉盖季珹¶乃太常之子尤予之所歆慕者也居空谷者
聞人足¶音猶跫然而喜況於兵戈阻隔之際而見其如
季珹<md:KR4d0569_SBCK_012-6b>¶者其為喜慰宜何如耶季珹以太常遺䕃為管庫
官¶繼持省檄於京師遂擢杭州路總管府照磨會大都¶
鄉試季珹以流寓與貢及試春官不利而京師諸公¶無
能以館閣為薦者僅取廣西一簿司以去廣西乃¶去天
<pb:KR4d0569_WYG_012-10b>
萬里烟瘴之地自承平時往者猶憚行而況四¶方多故
舉步荆棘之時乎使季珹計其家學之所自¶非不足於
美宦也然乃弊衣羸馬毅然逺厯險阻無¶所避亦獨何
心也哉余以桑梓之故嘗率大夫士力¶留季珹而季珹
乃曰家貧在逺急於禄矣余知其情¶遂不敢以終留也
嗟乎雖無老成人尚有典刑余於¶婺學㣲絶之餘得季
珹逆旅中遺風流韻庶將即是¶而有見而季珹棄我如
是是終無以廣其寡陋也乎¶季珹且行大夫士之所嘗
<pb:KR4d0569_WYG_012-11a>
留者咸賦詩以餞之以余¶於季珹為最舊俾書一言以
為序余念無以為季珹<md:KR4d0569_SBCK_012-7a>¶言者獨以昔者吾婺文獻之懿
而具道之如此他若¶季珹為學之始末廣西風土之美
惡已見於羣公所¶賦詩此不著¶
　　　送王都事序(代人/)¶
異時東南文獻之懿惟婺為最盛宋亡埀八十載故¶家
舊俗日就湮㣲而流風餘韻之或存者寡矣鳳林¶王氏
自其先世文定公以相業顯文憲公以道學鳴¶百年禮
<pb:KR4d0569_WYG_012-11b>
樂之緒獨久而不墜故於婺學凋謝之餘而¶祖孝之先
大夫御史公猶以文章家著見於世天厯¶初嘗游京師
用薦者入經筵為檢討清聲美譽一旦¶隱隱動縉紳間
余時亦漫浪北遊間獲與御史公接¶暇日過從意氣歡
甚方將度德論世以叩其家庭之¶異聞而顧以忌者之
不容遂歸養吳門回視舊交邈¶焉如在天上居無何御
史公出宣詔命建行臺越江<md:KR4d0569_SBCK_012-7b>¶上越與呉頗密邇或者有
會合之期然又持節閩廣¶相望萬里外亦不獲償所願
<pb:KR4d0569_WYG_012-12a>
也御史公不可復作而¶祖孝乃自越來呉去年冬余有
公府之命祖孝亦被¶選為長史每見祖孝之清慎雅厚
綽有父風未嘗不¶私竊自喜以為昔之不得於御史公
者乃今獲與祖¶孝同事焉抑何幸歟已而改調樞府都
事又復怱怱¶而别於是府之僚友咸惜祖孝之去推余
為文以贈¶嗚呼余於祖孝尚可愛一言乎乃合僚友而
告之曰¶公相開府以來方將考求古典制以修舉方面
之治¶道然遺老緒言不少概見於時而耳濡目染如祖
<pb:KR4d0569_WYG_012-12b>
孝¶者今又出參戎政弗能相左右上之君子苟有事於¶
制作且從而訪之則其所取徵將何以哉雖然余於¶祖
孝之行嘗占諸易得復之初九曰不逺復無祗悔¶祖孝
尚不踰時而復來哉<md:KR4d0569_SBCK_012-8a>¶　　　淮南紀行詩後序¶
淮南紀行詩者臨海陳先生之所賦也淮安告變浙¶省
平章帥師討之從行僚佐非工儒學妙於語言能¶討論
古今潤色軍旅之事者不能稱其位先生於是¶時由左
<pb:KR4d0569_WYG_012-13a>
司郎中在選亦既參樞要贊戎機以克成厥¶勲其紀行
諸詩盖其軍中所賦者攜至呉門既請宣¶君伯褧繕寫
成巻且俾余序諸首簡余惟古者師出¶必吹律以占之
而漢之鼓吹鐃歌亦皆軍中之樂也¶後世音樂廢缺迺
獨歌以詩而樂府諸作見於軍旅¶者為多然為古今之
所共推者王粲從軍五詩是已¶粲仕魏為侍中時從魏
公討張魯魯降遂作詩紀其¶事先生之詩盖倣粲而作
而其為體長於本人情狀¶風物縱橫開合動蕩變化而
<pb:KR4d0569_WYG_012-13b>
灑然之音悠然之思可¶喜可駭可悲可歎三讀之不知
手足之將鼓舞也噫<md:KR4d0569_SBCK_012-8b>¶此固有得於古樂之遺音非耶然
樂之道至矣聽之¶者不過得於心而會於意至其感人
之妙盖不可得¶而言也余於先生之詩亦惟心得意會
而莫能言其¶妙者焉嗚呼安得呉季子者而與言先生
之詩哉¶
　　　送路理問序¶
匠人之制器也必隨其材之大小短長而用之可圓¶者
<pb:KR4d0569_WYG_012-14a>
則用以為規可方者則用以為矩可以為梁為柱¶者則
用之為屋室可以為柂為軾者則用之為舟車¶可揉者
則用之為弧矢可屈者則用之為桮棬惟其¶有是材也
然後制之為器以利民用焉否則方者不¶能以中規圓
者不能以中矩為柂為軾者不足以為¶屋室之梁柱為
梁為柱者不足以為舟車之柂軾弧¶矢之揉不可以為
桮棬之屈而器非其器矣宰相之¶用人也亦然人之為
材有大小短長之不同則其用<md:KR4d0569_SBCK_012-9a>¶也亦有大小短長之不
<pb:KR4d0569_WYG_012-14b>
一故自一才一藝以至成德¶之君子莫不兼收而並蓄
之使用於職者各盡其所¶長而責其所成盖善乎其用
人者也雖然有人於此¶果能圓其智若規方其行若矩
重其任若梁若柱危¶以定乎志若柂安以成乎禮若軾
可曲可直若弧矢¶可放可巻若桮棬則庶乎集衆器之
所長而不局乎¶一器之用矣不局乎一器之用則凡所
以施諸其職¶者初不可以一器擬也孔子曰君子不器
管仲以伯¶佐之材不能致其主於王道則曰其器小哉
<pb:KR4d0569_WYG_012-15a>
殆謂是¶歟路君季達年富而學贍上之人賢之辟為淮
省從¶事久之選為其省管勾調平江録事又擢行軍司
馬¶用於其職皆恢恢乎其有餘也今復自司馬改浙省¶
理問將之官余嘉其多材而足於用有非一器之所¶可
擬者故本衆器之説以為贈嗟乎使天下之才舉<md:KR4d0569_SBCK_012-9b>¶能如
君之無施而不可則在上者無用人之難矣¶
　　　玉笥集序¶
古者學成而用故其為志在乎行事而已然方未用¶時
<pb:KR4d0569_WYG_012-15b>
有其志而無其行事則以其性情之發寓諸吟咏¶之間
焉及其既用也而前日之吟咏乃皆今日行事¶之所資
則所以發諸性情以明吾志之有在者夫豈¶見之空言
而已哉此登髙賦詩所以觀乎大夫之能¶否者其所由
來逺矣後世學不師古而詩之與事判¶為二途於是處
逸樂者則流連光景以自放於花竹¶之間而不知返不
幸而有飢寒之迫擯斥摧挫流離¶窮厄之至則嗟窮悼
屈感憤呼號莫有紀極於其中¶然於時政無所繫於治
<pb:KR4d0569_WYG_012-16a>
道無所補則徒見諸空言而¶已耳是故有見於此而思
務去之者豈不謂之有志¶之士乎然余求之於時而未
之見焉及來呉中張君<md:KR4d0569_SBCK_012-10a>¶思廉出其所為詩一編以示觀
其詠史諸作上下千¶百年間理亂之故得失之由皆粲
然可見而陳義之¶大論事之逺抑揚開闔反覆頓挫無
非為名教計至¶於樂府歌行等篇則又逸於思而豪於
才者及觀其¶他作往往不異於此而此數體者尤足以
肆其馳騁¶云耳嗚呼若思廉者盖庶幾古詩人作者之
<pb:KR4d0569_WYG_012-16b>
能事也¶哉余嘗以此求諸昔人之作自三百篇而下則
杜子¶美其人也子美之詩或謂之詩史者盖其可以觀
時¶政而論治道也今思廉之詩語其音節步驟固以兼¶
取二李諸人之所長而不盡出於子美若夫時政之¶有
繫治道之有補則其得之子美者深矣思廉之齒¶少於
余而余學詩乃在其後當其始學時嘗聞諸故¶老曰詩
之道行事其根也政治其幹也學其培也余¶以是求之
二十年而未得其要歸及觀思廉之作然<md:KR4d0569_SBCK_012-10b>¶後悟向者之
<pb:KR4d0569_WYG_012-17a>
所聞為足取而思廉之惠我至矣余於¶思廉又安敢以
年齒之已長而自棄乎因書此於巻¶首使觀思廉之詩
者或取於斯言而有所感發也夫¶思廉名憲其字思廉
玉笥乃所居山也故以題其集¶云¶
　　　夷白齋稿序¶
夷白齋稿合若干篇臨海陳敬初先生所著余既訪¶之
先生盡得其稿而編次之以為三十四巻而復序¶其篇
目曰世道有升降風氣有盛衰而文運隨之故¶自周衰
<pb:KR4d0569_WYG_012-17b>
聖人之遺言既熄諸子雜家並起而汩亂之¶漢興董生
司馬遷揚雄劉向之徒出而斯文始近於¶古迨其後也
曹劉沈謝之刻鏤王楊盧駱之纖豓又¶靡然於當時至
唐之久而昌黎韓子以道德仁義之¶言起而麾之然後
斯文幾於漢奈何元氣僅還而剥<md:KR4d0569_SBCK_012-11a>¶喪戕賊已浸淫於五
代之陋直至宋之劉楊猶務抽¶青嫓白錯綺交繡以自
衒後七十餘年廬陵歐陽氏¶又起而麾之而天下文章
復侔於漢唐之盛未幾歐¶志弗克遂伸學者又習於當
<pb:KR4d0569_WYG_012-18a>
時之所謂經義者分裂¶牽綴氣日以卑而南渡之末卒
至經學文藝判為專¶門士風頽弊於科舉之業而我朝
輿地之廣曠古所¶未有學士大夫乘其雄渾之氣以為
文者固未易以¶一二數然自天歴以來擅名於海内惟
蜀郡虞公豫¶章揭公及金華栁公黄公而已盖四公之
在當時皆¶涵淳茹和以鳴太平之盛治其摛辭則擬諸
漢唐説¶理則本諸宋氏而學問則優柔於周之未衰學
者咸¶宗尚之並稱之曰虞揭栁黄而本朝之盛極矣繼
<pb:KR4d0569_WYG_012-18b>
是¶而後以文名家者猶不下數人如莆田陳公之俊邁¶
則有得於虞公新安程公之古潔則有得於揭公而<md:KR4d0569_SBCK_012-11b>¶臨
川危公之浩博則又兼得夫四公之指授者耶郁¶郁彬
彬何可及哉近年以來獨危公秉筆居中朝自¶餘數公
常想見其丰采習聞其聲欬邈然其不可接¶者久矣於
是淪謝殆盡而得先生以紹其聲光也先¶生黄公之髙
第弟子嘗負其所有涉濤江遊呉中久¶之又自呉踰淮
泝河而北達於燕趙留輦轂之下久¶之於時雖未有所
<pb:KR4d0569_WYG_012-19a>
遇然自京師及四方之士不問識¶與不識見其文者莫
不稱美之不置則其得之黄公¶者深矣後由京師還呉
適值兵興藩翰不次用賢即¶以樞府都事起於家後又
用之省幙用之公府跡愈¶顯而文愈工人之求者皆隨
而應之盖粲乎其可觀¶矣夫自周衰以來至於今幾二
千載其涉世非不逺¶也歴年非不久也能言之士非不
夥且衆也斯文能¶自振拔以追於古者惟漢唐及宋及
我朝此四世而<md:KR4d0569_SBCK_012-12a>¶已而四世之中士之卓卓可稱者又常
<pb:KR4d0569_WYG_012-19b>
不過數人焉¶何世之不數而人之難得若是與於此有
人焉能以¶卓卓可稱者自期待世其可不為之貴重與
余於先¶生之文讀之累月曾莫有所去取於其間雖片
言半¶簡咸附而録之者所以明乎一字畫之㣲皆可為
斯¶世之貴重也先生名基字敬初夷白其自號也故以¶
題其稿云¶
　　　送傅子異序¶
烏傷余之鄉縣也縣之老儒曰傅景文先生者以詩¶鳴
<pb:KR4d0569_WYG_012-20a>
宋末入國朝迺挾其所有西遊於杭往來濤江之¶上每
遇遺民故老於殘山剰水間必為之握手徘徊¶悲歌而
不忍去久之行橐蕭然自顧無以存於世遂¶斂其才為
浙省幙掌故一時史筆無敢與並者先生¶二子長南仲
次和仲俱浮沉州縣間往往以儒術飾<md:KR4d0569_SBCK_012-12b>¶吏事有譽聞於
當時大抵皆先生之遺也先生雖家¶烏傷然與二子客
杭之日多視杭猶故里至吾子異¶遂即呉山上搆屋家
焉子異盖先生之孫南仲之冡¶嗣也其居杭之日嘗入
<pb:KR4d0569_WYG_012-20b>
省幕處先生之職後以年勞¶陞理問所令史從補浙東
帥府掾出入諸幕府凡二¶十載曾不以職卑俸薄為嫌
意氣濯如也藹如也且¶其為學既克承祖父之遺而復
旁通日家之説以歳¶日月時定人之禍福良驗由是一
時名公卿無不熟¶子異者子異既得代稍乗間遊呉門
無何浙省右丞¶達蘭公道過於呉聞子異名即物色之
與之語大悦¶且欲有所辟薦而子異乃引辭弗就僅取
一樞掾以¶去曰吾其所宜居也子異既受命將侍右丞
<pb:KR4d0569_WYG_012-21a>
公回杭¶而呉門之熟子異者咸賦詩餞之且請余為之
序嗚¶呼余與子異非一朝之好也其在桑梓時雖以生
世<md:KR4d0569_SBCK_012-13a>¶之晚不及拜先生於牀下然嘗託交南仲兄弟父子¶
間十數年來離亂相仍無從會合癸夘秋余遊呉門¶乃
即子異而敦其世契焉於是子異父叔俱已物故¶獨子
異綿綿延延以眇乎一繭之緒寄諸異鄉而其¶齒髪亦
已向衰瞠焉相視寧能不愴然也乎然余聞¶之物之盛
衰迭為消息子異祖父之著見於世者未¶及於盛矣則
<pb:KR4d0569_WYG_012-21b>
藴諸前而發諸後豈不在子異乎子異¶往赴迺辟遡世
德之不易感傳緒之在兹尚毋以職¶卑俸薄而易其初
心可也子異且行余念無以為子¶異言者姑以昔者祖
父出處之大致與夫交好之始¶末序諸贈言之首庶幾
區區恭敬桑梓之㣲意云耳¶子異尚有以亮余也哉¶
　　　送能上人詩序¶
四明陳子經告余曰余之方外交曰能上人者雖學<md:KR4d0569_SBCK_012-13b>¶於
佛然通儒喜為詩歌至正甲辰夏嘗挾所有自嘉¶禾遊
<pb:KR4d0569_WYG_012-22a>
呉呉之上善知識聚公白雲留上人且三閲月¶今將東
還聚公率大夫士及禪者教者賦詩贈之而¶首簡之文
則以累吾子以吾子之余愛也因授簡焉¶余聞其言而
歎曰人之於其交惟視其賢則與之茍¶賢矣不以其學
異已而嫌之可也古之人有行之者¶石曼卿之與惟儼
是也然曼卿兼愛於人無所擇惟¶儼所守者介非賢士
不交人有不可其意無貴賤一¶切閉絶不少顧是二人
者不惟其學之異而其為志¶亦且有不同卒乃交合而
<pb:KR4d0569_WYG_012-22b>
無間者豈非以其賢哉曼¶卿固世所謂賢者矣惟儼之
賢不少概見於時而歐¶陽文忠公稱其通儒術而善辭
章則曼卿之取之也¶豈茍也哉子經今世之曼卿也其
於上人志之有同¶與否余雖不得而知然其為學則異
矣學異而交同<md:KR4d0569_SBCK_012-14a>¶則上人者豈非惟儼其人哉余不識上
人而知子經¶為最深故以子經之賢而知其所交之必
賢也雖然¶上人之師有龍安悦公者嘗以己道為未至
潛行而¶求之後遇素公卒能於立語之間獲其終身之
<pb:KR4d0569_WYG_012-23a>
所欲¶上人繼今已往茍復即其學之同者而求至焉則
人¶謂上人賢也亦謂上人之交舉賢也上人可不敦其¶
所已至而勉其所未至者哉上人得度於普惠禪寺¶而
掌書記於東塔教寺名善能字仲良嘉禾人¶
　　　送王理問序¶
舉一國之吏其勢為孰尊曰宰相是也其責為孰重¶曰
理官是也凡庶府百司事有不平者則平之於宰¶相宰
相不欲以自平則下之於理官於是理官得以¶考其情
<pb:KR4d0569_WYG_012-23b>
而生死之使死者不怨生者銜德是宰相者¶代其君以
用刑者也理官者代宰相以掌刑者也宰<md:KR4d0569_SBCK_012-14b>¶相勢雖尊而
其責不若理官之為重盖宰相不能必¶人之死生而理
官得以法令而死生之也故理官者¶國家生民之司命
也其責可不謂重乎然理官能重¶其責矣而不能尊其
勢操五刑之柄以立乎三事之¶庭為宰相者頤指而意
喻之欲生其人則寛縱以附¶輕典欲死其人則鍛鍊以
從重刑使鞫者不得畢其¶慮寃者不得吐其臆理官之
<pb:KR4d0569_WYG_012-24a>
責豈果重於宰相矣乎¶雖然此非其職之罪也亦由為
是職者之不能以自¶重也使能者而為之每一事之下
一獄之成宰相曰¶死理官曰生宰相曰生理官曰死惟
知己責之為重¶而不知彼勢之為尊理官之責豈輕也
哉維揚王君¶篤學力行練於理法由行軍司馬拜淮省
理問余與¶王君嘗居浙省為同僚且相好也故於其行
既為道¶其責之所以重而又惜其處乎勢之未尊也因
其行書<md:KR4d0569_SBCK_012-15a>¶以授之讀余言者其亦有所感發也矣
<pb:KR4d0569_WYG_012-24b>
　　　琴川志序¶
知常熟州事淮南盧君以為古者郡國有圖風土有¶記
所以備一方之紀載今之志書是也嘗熟舊志自¶宋兵
南渡版籍不存至慶元丙辰縣令孫應時始編¶次為書
其後縣升為州厯年寖逺而是書之存盖寡¶且丙辰以
後續其所未備者復未有其人非缺典與¶乃亟訪孫令
所編而重正之復與一二士子輯為續¶志附之各巻之
末合十有五巻仍其舊名而題之曰¶琴川志余得而讀
<pb:KR4d0569_WYG_012-25a>
之然後知君之善為政也夫士之¶善於為政者必先其
所急以及其所緩為之衣食以¶厚民之生為之教化以
淑民之德獄訟以戒其不率¶賦斂以正其不均此最其
所急而不可緩者也至於¶考其人物之愚智風俗之盛
衰以及生産之同異山<md:KR4d0569_SBCK_012-15b>¶川之險夷凡此之類盖差可緩
而不可廢者也故用¶事於一州一縣得通敏有為之士
則裁正乎緩急之¶間而不謬其序區别乎先後之際而
不失其宜矣嗚¶呼若君之在常熟其殆庶幾於此者乎
<pb:KR4d0569_WYG_012-25b>
常熟為呉之¶支郡以言其人物則姬泰伯之所逃夫差
項籍之所¶伯也以言其風俗則有言游公子札之文雅
朱買臣¶陸機雲兄弟之馳驟范蠡希文張季鷹之慷慨
髙舉¶也以言其生産則湖海魚鹽之富饒聞於東南也
以¶言其山川則有海隅烏目之形勝大江東海之要害¶
也若此數事盖皆為政者之不可廢焉者也於是君¶之
下車盖數年矣凡州政之所宜急者亦既悉舉而¶先之
而又不廢其所緩厯考前數事以成乎是書真¶所謂通
<pb:KR4d0569_WYG_012-26a>
敏有為之士哉昔周官職方氏掌天下之圖¶與其財用
穀畜之數以周知其利害則志書者盖三<md:KR4d0569_SBCK_012-16a>¶代為政之具
而後世每謹著之為故實今君之為乃¶能先民之所急
而後及乎是余故曰善為政也書將¶鋟梓以行君來謁
曰幸為我序諸首遂書所聞授之¶俾刻焉¶
　
　
　
<pb:KR4d0569_WYG_012-26b>
　
　
　
　
　
　
　
　九靈山房集巻十二<md:KR4d0569_SBCK_012-16b>¶<md:KR4d0569_SBCK_013-1a>¶
<pb:KR4d0569_WYG_013-1a>
欽定四庫全書
　九靈山房集巻十三¶　　　　元　戴良　撰
　　¶吳游稿第六
　　序
