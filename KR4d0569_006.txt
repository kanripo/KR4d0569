# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:07
#+PROPERTY: JUAN 6


　　　送宋景濓入仙華山為道士序¶
金華宋景濓先生通古今學有史氏長材當至正中¶嘗
以翰林國史院編修官徴之固辭不起後竟寄迹¶老子
法中入仙華山為道士一日良從而訊之乃曰¶昔人有
<pb:KR4d0569_WYG_006-1b>
以紳笏為柴柵聲名為韁鎖者余豈為是過¶激哉顧將
順性而動各趨所安耳余之所安乃在於¶山林而不在
於朝市使其以此而易彼有大不可者¶一决不能者四
余聞居人倫必以禮處官府必以法¶然自閒散以來嬾
慢成癖嬾則與禮相違慢則與法¶相背違禮背法世教
之所不容大不可者此也又心¶不耐事且憚作勞酬荅
少頃必熟睡盡日神乃可復<md:KR4d0569_SBCK_006-1b>¶而當官事叢雜與夫造請
將迎之不置一不能也嘯¶歌林野或立或行起居無時
<pb:KR4d0569_WYG_006-2a>
惟意之適而欲拘之以¶珮服守之以卒吏使不得自縱
二不能也凝坐移時¶病如束溼一飯之久必四三起而
當賔客滿座儼如¶木偶俾不得動搖三不能也素不善
作字舉筆就簡¶重若山岳而往返書札動盈几案四不
能也以一不¶可之性而重之以四不能自度卒難於用
世故舍之¶而遁又聞道士遺言吐納修養可使久夀故
即其師¶而問焉雖然世之賢士大夫聞余之有是行也
必並¶起而嘲之子知我者何不贈之以言使有以解彼
<pb:KR4d0569_WYG_006-2b>
之¶嘲而且以卒余之志也良應之曰夫君子之出以行¶
道也其處以存道也而其所以為道者蓋或施之於¶功
業或見之於文章雖歴千百載而不朽埀數十世¶而彌
存若是而為夀可也茍不其然顧欲潔身隠退<md:KR4d0569_SBCK_006-2a>¶逃棄人
間而茍焉以圖夀為道是固老子之所謂道¶而非吾之
道也吾之所謂道者乃堯舜周孔之道也¶然堯舜周孔
得聖人之用者也老子得聖人之晦者¶也於出也則吾
用於處也則吾晦而是道之變化詎¶有異耶故生以春
<pb:KR4d0569_WYG_006-3a>
陽殺以秋隂先生功也舒為雲霞¶粲為日星先生文也
功而不宰文而化成先生道也¶道在是則夀在是矣夫
豈茍焉而已哉昔賀知章辭¶秘書之職請為道士於剡
川陳圖南不應時君之召¶入嵩山為道士是皆有慕聖
道之晦而寄迹於老子¶者也先生豈聞二人之風而興
起者耶然二人之在¶當時賢士大夫未聞有非之者則
先生是行又孰得¶而議之且一榮辱齊毁譽先生之為
道然也亦豈有¶假於余言哉亦豈有假於余言哉先生
<pb:KR4d0569_WYG_006-3b>
名濓其字景¶濓今易其名曰元貞子署其號曰仙華道
士云友生<md:KR4d0569_SBCK_006-2b>¶戴良序¶
　　　浦陽人物記序¶
浦陽人物記一書監縣廉侯到官之初年始請縣人¶宋
景濓氏譔成之記凡二巻分為五類合二十有九¶人亷
侯將刻梓以傳而俾良為之序良竊以為置書¶之原則
翰林承㫖歐陽公既言之矣而作者之意則¶經筵檢討
鄭君又言之矣將復何所云哉雖然是縣¶人物之盛其
<pb:KR4d0569_WYG_006-4a>
有繫於山川之所鍾者或未之及良安¶得忘言耶嗚呼
浦陽於婺為小縣其土地僅百里人¶民不數萬無白金
水銀丹砂石英鍾乳之貴無南金¶珠璣瑇瑁犀象之珍
無橘柚竹箭及他草木之殊異¶顧獨於人物之生不一
而足其以忠孝貞節著者有¶之其以政事文學顯者有
之層見疊出彬彬乎其盛¶是果何為而然哉葢山川之
氣大則鍾而為人小則<md:KR4d0569_SBCK_006-3a>¶發而為貨寳動植之類所産者
大則於其小者嗇矣¶郴州多白金水銀丹砂石英鍾乳
<pb:KR4d0569_WYG_006-4b>
與夫橘柚之包竹¶箭之美則未見其有魁竒忠信材徳
之民交州多南¶金珠璣瑇瑁犀象與夫草木之殊異則
亦罕鍾乎其¶人是又以其所産者小而於其大者有或
嗇也嗚呼¶亦孰若吾浦陽之鍾其大者哉然世之人於
其小者¶則往往知愛而夸張之至其大者則未有能宏
搜廣¶輯以著其盛以故浦陽之文獻或不能勝夫郴交
二¶州之所鍾今景濓氏以不世出之才蒐羅廢墜抉剔¶
幽隠譔成乎此書使夫一縣之内數百年之間忠君¶孝
<pb:KR4d0569_WYG_006-5a>
父之則施政為學之方以及女婦之範模莫不粲¶然具
備交見乎吾前其視彼之區區土物之小者孰¶得而孰
失哉吾見浦陽之為縣將自是而出色矣雖¶然非亷侯
之汲汲於表章又曷有是哉亷侯名額能<md:KR4d0569_SBCK_006-3b>¶巴哈為政未
幾徳化大行蓋詩之所謂愷悌君子者¶矣¶
　　　送欒宣使還省詩序¶
維揚欒君仲舉好學樂善敏於為吏丞相開府¶公才之
辟為其省宣使今以事抵浙東道過雙溪之¶上於是其
<pb:KR4d0569_WYG_006-5b>
弟架閣君與之為别者且三載一旦會之¶是郡意甚歡
洽已而仲舉復命相府詰朝將行架閣¶君悲四鳥之異
林感三荆之分植遂賦近體詩一章¶章八句以送之且
詒郡庠諸友俾之交和以贈余方¶叨居郡庠目覩珠玉
可無一言以序其首竊聞漢蘇¶子卿為中監時嘗賦詩
以别其兄有曰昔者嘗相近¶邈若越與秦又曰惟念當
别離恩情日以新蓋言兄¶弟相近之時未嘗不玩之以
為常邈然若越秦之不¶相關及當離别之際不忍相舍
<pb:KR4d0569_WYG_006-6a>
方知兄弟之不可離<md:KR4d0569_SBCK_006-4a>¶恩情至此而日新矣今觀架閣是
詩得非子卿之意¶乎然子卿之詩特以兄弟之至情言
之至於出處之¶大致則固未之有及也架閣則不然始
之以私恩而¶卒繼之以公義愛兄忠君之心油然而並
生讀其詩¶可以知其為人矣以架閣之為人則仲舉之
賢又可¶知矣良既歆羨架閣之詩之美而又慕其兄弟
之皆¶賢故樂書此以序之¶
　　　贈勾無山樵宋生序
<pb:KR4d0569_WYG_006-6b>
曩者承平日久天下無事士之居其位者悉以守常¶襲
故為職業而智謀雄偉非常之人無所用其材往¶往退
處山林老死而不出十數年來海内大亂豪傑¶並起自
武夫賤藝咸被収采以用其所長則向之退¶處不出者
宜可翻然而起矣然智謀雄偉如宋君汝¶章顧猶隠居
勾無山中方以樵采自樂而不輕於一<md:KR4d0569_SBCK_006-4b>¶出何哉汝章為
學不事章句頗通戰國時事善機變¶有膽略尤慨然喜
論兵當兩浙兵起每退偃一室以¶黙計勝敗十不失一
<pb:KR4d0569_WYG_006-7a>
若汝章者可謂有用之竒士矣¶余嘗考近代賢材而怪
士之為學多不適於世用談¶經術者徒知章句之當守
而不知事情之或迂工文¶學者又方務以言語聲偶摘
裂相誇尚每棄本而趨¶末求其可用於當時葢不數數
然也世之人不賢者¶恒多而賢者恒少幸而為賢者矣
又或不足以用世¶何才難之若是歟茍一有其人焉幸
而及出於有為¶之時可不為之貴重之歟今吾汝章以
不輕出之故¶卒至放棄山林為勾無一老樵此其可以
<pb:KR4d0569_WYG_006-7b>
嘻吁流涕¶而為當世悲也雖然古有朱買臣者亦嘗退
隠會稽¶山中賣薪以自給後竟歴居顯宦時人謂之衣
錦之¶榮汝章其鄉人也年方壯而志方鋭他日必不得
已<md:KR4d0569_SBCK_006-5a>¶而出又安知其不終為世用也哉汝章出逰甫旬日¶
即歸勾無將從勾無求夫概諸山而登之以窺東南¶之
故壤凡目之所寓皆我師用武處覽其形勝當必¶有感
於中矣¶
　　　禱雨詩序
<pb:KR4d0569_WYG_006-8a>
中書左丞某公署事之初年天不雨自夏六月至於¶秋
七月禾盡槁民以病告公愀然憂形於色於是公¶之賔
佐合辭進曰公毋憂也古有桑林之祝雲漢之¶祀皆所
以致力於神也天而不雨盍禱之神乎越翌¶日丙午夜
漏半公躬率郡縣有司走神所而雨即嘉¶應公復與神
約三日雨足丁未雨戊申雨己酉又雨¶連雨數日而止
民乃大喜咸以為神之所賜而歸徳¶焉金華戴良獨不
謂然天以神和四時乳百榖於以¶煦養其生息者也今
<pb:KR4d0569_WYG_006-8b>
乃嗇其施以病民必希吏之懇<md:KR4d0569_SBCK_006-5b>¶禱而後應是豈神之本
心哉非神之本心而乃章章¶如是者葢公之精誠有以
上格於天故也公之所以¶上格於天者非在乎禱之之
日也其素行固已合於¶冥𠖇也久矣是故無求而不得
無感而不應也然則¶禱之神非歟曰是也夫雨暘者天
之所權也山川者¶神之所伏也雨暘不時嵗有饑饉則
禱之山川之神¶豈非天之髙且逺也不可以自聞不可
以自見而寄¶之神是神用天之權也故天使之雨神得
<pb:KR4d0569_WYG_006-9a>
而雨之天¶不使之雨神固不得而雨之也公是以神其
聰而天¶無不聞也神其明而天無不見也無不聞無不
見此¶公之所以致夫雨也夫如是民固當視公為神也
於¶是民愈喜咸退而為喜雨之詩以歸徳於公且俾次¶
第其言為之序詩曰¶
維浙之東維黍芃芃今既穟矣伊誰之功維我相君<md:KR4d0569_SBCK_006-6a>¶視
民如子撫綏輯寜俾安田里俾耕俾種俾耘俾耔¶苖則
既秀雨澤不時相君睠焉為民憂之誠之所感¶天不我
<pb:KR4d0569_WYG_006-9b>
違山川出雲降以甘雨既優既渥厥施斯普¶今之上腴
昔也焦土今之發榮昔也槁莽農人相慶¶蹈舞蹁躚且
歌且謠擊壤以言維今之雨匪降自天¶維我相君錫此
豐年稼之有秋匪由民力維我相君¶錫此膏澤我有童
烏捧腹歡如亦有黧老今可以飽¶我聞我兵將討不庭
有餱有糧可以啟行相君有心¶與天為一維國維民咸
食其徳田之多稼周人所美¶時之有年魯史所紀爰作
此詩志今之喜頌我相君¶令聞不巳
<pb:KR4d0569_WYG_006-10a>
　　　章氏家乘序¶
善乎魏國韓公之言曰謹家牒而不忘乎其先者孝¶之
大也余觀章君三益家乘之作有以見君之孝大<md:KR4d0569_SBCK_006-6b>¶矣人
之於其宗不能無親疎之殺也聖人因之而制¶服焉自
再期而至於三月而至於無服其禮有差也¶其情有節
也雖然豈聖人之得已哉兄之子於己為¶從子若以吾
父視之猶已之子也推而上之大父之¶孫為從父兄弟
曽大父之曽孫為從祖兄弟若以大¶父曽大父視之猶
<pb:KR4d0569_WYG_006-10b>
已之兄弟也又推而上之以至於¶無服之親皆先世一
人之分也若以先世視之皆已¶之同氣也尋流而知源
尋葉而知根詎可以逺而忘¶之哉嗚呼此家牒之謹所
以為孝之大也孝之大者¶葢以先世之心為心而不以
一已之心為心也君之¶是舉其殆庶幾於此者矣章氏
世為汴人至兵部尚¶書始家泉之南安後自南安遷建
之浦城自浦城遷¶處之龍泉其間支系䌓衍後先顯者
以數百計世逺¶族殷漸至不可於考君乃疚心瘁志掇
<pb:KR4d0569_WYG_006-11a>
拾於兵火焚<md:KR4d0569_SBCK_006-7a>¶棄之餘蒐輯於道路間關之際倣諸史表
遂為此編¶其他遺言遺行與夫言有當質者又别為篇
以見既¶成使來告曰吾子雅知我盍遺一言以詔吾之
子孫¶使無違吾志余聞而歎曰世之士大夫其問學非
不¶富也辭章非不美且麗也然或藉之以干利祿取榮¶
名足乎一已而已至其祖考之所自出支屬之所由¶分
漫焉而不加省者豈少哉而於宗人族子相視如¶途之
人者又豈少哉君之用心乃如此其賢於人亦¶逺矣昔
<pb:KR4d0569_WYG_006-11b>
歐陽文忠公依漢年表為世譜而謂子孫不¶知姓氏之
所從以昧昭穆之叙者禽獸不若也今君¶倣史表為是
書既無媿於文忠矣而其所自序亦曰¶子孫視為不急
之務者非人也嗚呼君之用心其文¶忠公之心乎勿替
引之後之人勉乎哉¶
　　　送人逰龍虎山序<md:KR4d0569_SBCK_006-7b>¶乃者海内分裂兵交日尋而廣信為郡實東南之要¶衝
當陳氏據上㳺即為其所侵奪及參政公奉命南¶征提
<pb:KR4d0569_WYG_006-12a>
兵不過萬人舉一郡六縣如摧枯拉朽其後陳¶既盛兵
東窺以爭是土而公之子某復班師往救戰¶敗陳兵擒
其梟將若干人以歸由是陳失其勢遂縮¶手歸武昌不
敢順流而東父子一時何其偉哉王君¶乃公之懿親自
起兵時即在行間其所以佐公禁侵¶掠止妄殺卒使恩
威並著為軍民所歸心者不一而¶足自他人言之孰不
欲同登仕版以稍自見於時而¶君乃衣白衣日從文儒
勝士相往還每風清日美則¶芒鞋竹杖訪赤松子於北
<pb:KR4d0569_WYG_006-12b>
山弔沈隠侯於雙溪於以¶娛情烟渚宴景雲林且不知
斯世之多故而是身之¶在軍旅中也君為人曠逹可喜
然好為汗漫逰嵗之¶仲春將從金華南過信之貴溪登
仙巖窺鬼公峰從<md:KR4d0569_SBCK_006-8a>¶入龍虎山逰諸勝處龍虎山乃張道
陵所居子孫世¶其業至於今不替君去謁上清之故宫
攬金沙之遺¶迹道朋真侣徘徊後先此行當必有所遇
矣然髙甍¶巨桷斬為荆榛斷塹頹垣悽人心目葢陳氏
之流毒¶兹地也非一日君升髙而望歎其興亡欲求陳
<pb:KR4d0569_WYG_006-13a>
將就¶擒之所而黎庶之散亡殆盡於是覩山川之如昨
念¶人事之日非將遂執青節從白蜺以與夫道朋真侣¶
遊於方之外回視身世不啻如鴻毛之輕君亦竒士¶也
哉嗟乎君既不用於世其材無所見獨觀其出處¶之際
逰從嗜好之間可以見其志之有在矣故予於¶序别而
具道之如此¶
　　　送揚州同知赴官序¶
和陽王秉彝氏由金華抵三衢既而以書來告曰同¶知
<pb:KR4d0569_WYG_006-13b>
三衢郡事某君今以秩滿調江都三衢人士咸賦<md:KR4d0569_SBCK_006-8b>¶詩以
惜其去而右簡之文非子之託而誰耶三衢距¶僕僅百
里逺行道之人多誦君之美而獲稍知其為¶人今又重
以王君之命雖不能文詎得而辭諸僕聞¶之郡府之職
惟别駕為易為葢有地千里有民累萬¶而趨走之吏呵
衛之卒一皆視郡守為降殺然郡守¶之任乃獨重任之
重者責之所歸也别駕有郡守之¶榮而無其責吾知其
易為耳雖然方今天下多故兵¶事未息郡縣之煩勞非
<pb:KR4d0569_WYG_006-14a>
復承平之比况江都當百戰¶之餘城郭無居民官無第
舍空郊百里之外遺黎僅¶數十家而已當此之時而有
戈甲之供億芻餉之轉¶輸往來之館勞郡守豈能獨任
其責哉吾見别駕之¶難為也雖然古稱江都多才學之
士竊意其如漢之¶劉瑜魏之陳琳唐之李善者猶往往
避亂山谷間深¶匿而未出君能訪其人而羅致之與之
議官政究民<md:KR4d0569_SBCK_006-9a>¶隠圖利害損益以行之則别駕之易為將
在於此乎¶昔子㳺之治武城吾聖人首以得人為問僕
<pb:KR4d0569_WYG_006-14b>
因竊取¶斯義以為序¶
　　　治平類要總序¶
自古人君雖有出類拔萃之資至於治道之盛則未¶始
不由學而致此稽古學古之事所以見於二帝三¶王之
書而二帝三王之治有非後世之所能及者良¶以此耳
周衰以來聖學不明為人君者概以古昔帝¶王迂逺而
難遵不過求所謂卑近淺陋之説以茍且¶於一時其能
超出乎當世者惟漢七制唐三宗之主¶及趙宋諸君而
<pb:KR4d0569_WYG_006-15a>
已然此十數君者亦僅賢於後世之¶庸主若夫二帝三
王之盛治詎可同日而語哉嗚呼¶二帝三王悉五百年
而一逢由周之治乃千餘年而¶始有漢唐宋之為君然
又不得與二帝三王並觀而<md:KR4d0569_SBCK_006-9b>¶稱極治之時何斯民之生
於後世者之不幸耶則夫¶繼此而有國者其可不加之
意耶加之意者亦在乎¶學焉而已矣一日良與四明陳
桱論至於此以為人¶君之學舍古昔帝王則無所取徴
而古昔帝王之行¶事見之於經史者班班可考顧以自
<pb:KR4d0569_WYG_006-15b>
朝及夕萬幾出¶焉有未暇徧觀而盡察乃相為摘取二
帝三王致治¶之由與漢唐宋為君之所以然及先民之
格言史臣¶之論贊會稡成書名之曰治平類要而定其
標目凡¶十篇君臨四方葢本諸道述君道篇第一人君
之職¶惟在用相述任相篇第二將用禦暴必善馭之述
馭¶將篇第三設官用人國之重事述用人篇第四民為¶
邦本愛以固之述愛民篇第五國之所賴莫重於食¶述
足食篇第六去亂圖治非兵不可述制兵篇第七¶刑以
<pb:KR4d0569_WYG_006-16a>
輔禮明慎為要述慎刑篇第八佞口覆邦貴在<md:KR4d0569_SBCK_006-10a>¶能逺述
逺佞篇第九君能納諫斯無過舉述納諫篇¶第十終焉
良等俱以空疎之學謬叨為士之名其於¶纂修固多簡
略然開基之主繼體之君茍能潛心於¶此窮討而深思
之庶幾由彼漢唐宋之為君以上追¶二帝三王之盛治
則稽古學古之效復見於今日而¶此書之作要不為無
小補矣是以忘其固陋而冒言¶之伏惟留神省察國家
幸甚
<pb:KR4d0569_WYG_006-16b>
君道篇第一¶
天道運四時行君道明萬幾理禹湯文武天下之大¶聖
也夏桀商辛天下之大惡也而其所以為大聖大¶惡之
分者道之明與不明耳欲為君盡君道道者何¶仁而已
矣三代之得天下也以仁有此道也其失天¶下也以不
仁喪此道也大哉道乎其興亡之所繫乎¶景前聖式後
王述君道篇<md:KR4d0569_SBCK_006-10b>¶任相篇第二
<pb:KR4d0569_WYG_006-17a>
人主不可以獨治也必有卿相輔佐之足任者然後¶可
以君天下葢卿相輔佐人主之基杖也所以上承¶王命
下統百司以治民庶以定邦國而治體之得失¶國勢之
安危繫焉昔黃帝任風后而天下治髙宗任¶傅説而君
徳修葢皆得乎任相之道故也荀卿有曰¶强國榮辱在
於取相其知言者哉訂官箴謹侯度述¶任相篇¶
馭將篇第三¶
古者國君有難召將而詔之曰社稷安危一在將軍¶是
<pb:KR4d0569_WYG_006-17b>
則帝王馭將之道惟在推誠以待之三代以降人¶情日
異於古其待武士也始皆折之以氣而結之以¶恩蓋不
折之以氣則流於姑息而生驕不結之以恩¶則過於嚴
肅而生怨生驕與怨非止費財玩㓂之弊<md:KR4d0569_SBCK_006-11a>¶而有不戢自
焚之患矣揚子雲曰馭得其道則天下¶狙詐咸作使馭
失其道則天下狙詐咸作敵後世欲¶治之君可不熟慮
而慎行之述馭將篇¶
用人篇第四
<pb:KR4d0569_WYG_006-18a>
書曰翕受敷施九徳咸事俊乂在官百僚師師百工¶惟
時葢天子者一世人材之宗主也九徳之士所當¶兼収
並蓄布而用之使各隨所長而施於事則百官¶皆賢而
互相觀法百工皆治而不失其時矣然古之¶用人必貴
於有徳而後世人主或以才藝取人而不¶稽諸徳行故
有才無徳之人咸得以進之噫徳成而¶上藝成而下君
子宜慎擇焉述用人篇¶
愛民篇第五
<pb:KR4d0569_WYG_006-18b>
人情之所欲順之則安擾之則危故虞廷君臣相戒¶必
曰罔咈百姓以從已之欲而太公之告文王亦曰<md:KR4d0569_SBCK_006-11b>¶利而
勿害成而勿敗生而勿殺與而勿奪樂而勿苦¶喜而勿
怒此愛民之道也自是以後惟漢鼂錯論三¶王之所以
本人情者庶幾近之以故文帝用其言而¶以清淨為治
卒至黎民醇厚刑措而不用愛民之道¶其尚有出於此
乎傳曰重社稷故愛百姓愛百姓故¶刑罰中殆謂是歟
述愛民篇
<pb:KR4d0569_WYG_006-19a>
足食篇第六¶
足食之道惟在於厚民葢民者財之府而財者民之¶命
也故善興國者必先義而後利善養國者必先民¶而後
國先義而後利所以教民順也先民而後國所¶以使民
富也民茍順矣則國不至於不利茍富矣則¶國不至於
獨貧傳曰未有義而後其君者也又曰百¶姓足君孰與
不足百姓不足君孰與足其是之謂乎¶法常典原人情
述足食篇<md:KR4d0569_SBCK_006-12a>¶
<pb:KR4d0569_WYG_006-19b>
制兵篇第七¶
天生五材兵能撥亂故軒轅之興其戰七十征頑伐¶鬼
伐不絶書兵其可去乎然考之古天子之兵止於¶六軍
六軍之兵止於六鄉其出也則為士為卒為旅¶為軍為
師其入也則有比有閭有黨有旅有州有鄉¶既無坐食
之費復無長屯之苦烏有如後世之所謂¶兵者哉雖然
田不井授賦民無藝而古制之不復久¶矣漢以來能以
節制伎擊耆定四方載之史冊有足¶徴焉纘戎功奮武
<pb:KR4d0569_WYG_006-20a>
衛述制兵篇¶
慎刑篇第八¶
古者大司冦以獄之成告於王王命三公叅聽之蓋¶刑
者成也一成而不可變君子於是而盡心焉嗚呼¶刑於
聖人雖不得而廢之然非其得已也是故不敎¶而民從
上也以身敎之也敎之而後從次也以言敎<md:KR4d0569_SBCK_006-12b>¶之也既不
能敎之以身又不能敎之以言而民有弗¶從者乃從而
刑之下也刑之而當罪民固無所憾矣¶又從而虐之苦
<pb:KR4d0569_WYG_006-20b>
之誣之抑之有罪無罪同歸於非命¶而死不亦大可哀
乎書曰欽哉欽哉惟刑之恤哉本¶忠恕示欽恤述慎刑
篇¶
逺佞篇第九¶
自昔小人將竊取其權寵必先潛觀宻察覘伺上意¶而
迎合之蓋以人主好惡之不同喜怒之難必不如¶是不
足以為容悦取媚之地故薛公事齊必視美珥¶所在以
立其愛姬申不害相韓必視昭侯所悦以謀¶其國事讒
<pb:KR4d0569_WYG_006-21a>
佞之事君多合而少忤者大抵然也夫巧¶言如簧詩人
刺之利口覆邦聖人所惡有言者不必¶有徳而佞者不
知其仁為人上者可不有辨於斯乎¶述逺佞篇<md:KR4d0569_SBCK_006-13a>¶納諫篇第十¶
夫帝王之徳莫盛於納諫君失於上則臣補於下臣¶諍
於下則君明於上所繫重焉是故古之明王求諫¶如不
及納諫如轉圜諒直者嘉之訐犯者義之愚淺¶者恕之
狂誕者容之葢以已過難知惟恐其不聞也¶堯設諫鼔
<pb:KR4d0569_WYG_006-21b>
禹拜昌言上聖且爾况下此者乎易曰山¶下有澤咸君
子以虚受人述納諫篇¶
　　　春秋三傳纂元序¶
錯薪刈楚披沙揀金㣲事尚然而况於學乎况於聖¶人
之經有所蕪汲於傳注者乎然則春秋之文昭掲¶千古
學士大夫往往童而習之白首不知其統緒之¶會歸者
無他亦惟傳家之言有以混淆其間故耳嗚¶呼春秋辭
尚簡嚴㳺夏之徒已不能贊以一辭而吾¶聖人之㣲言
<pb:KR4d0569_WYG_006-22a>
奥指果有待於支離䌓碎而後見耶傳<md:KR4d0569_SBCK_006-13b>¶春秋者有三曰
左氏公羊氏榖梁氏然公榖主釋經¶左氏主載事能令
百代之下頗見本末而因以求意¶者左氏之功為多然
而義例宗指交出乎巫祝卜夢¶之間讜言善訓不多於
委巷浮戲之語鱗雜米聚混¶然難證而公榖之説又復
互相彈射不可强通遂令¶經意分裂而學者迷宗也良
自蚤嵗受讀即嘗有病¶於斯尋繹之次因取三家之言
稍加裁翦以掇其元¶要疏之經文之下其扵一事之傳
<pb:KR4d0569_WYG_006-22b>
首尾異處者既得¶以類而從而文意俱異各有可存者
亦皆並列其語¶然後隨文覩義若網在綱雖行有刋句
句有刋字非¶復本文之舊而鋤荒屏翳使之日星埀而
江河流者¶不既有助乎方之刈楚揀金之細不又有間
乎雖然¶亦將藏之篋笥以自備遺忘而已若夫優柔厭
飫自¶博而反約則三君子之成書在也予亦安敢有所
取<md:KR4d0569_SBCK_006-14a>¶舍其間以為是經之蠧哉¶
　　　黃氏南薰樓會飲詩序
<pb:KR4d0569_WYG_006-23a>
庚申之秋余訪蘇太史先生於黃氏義門將自是入¶越
黃氏之老資深公堅留不聽去既而劉君養浩趙¶生彦
方亦相繼至而吳侯子宇則固客授其家資深¶悉宴之
宅左之南薰樓歡洽殊甚養浩以此會雖出¶邂逅然蘇
先生來自城府彦方至自邑已與子宇館¶寓雖近而亦
一居嚴陵一家烏傷萬山中不鄙謂余¶又方回自千里
外一日畢集於此豈偶也哉覩江山¶之如昨念人事之
難常誠不宜以無紀資深之子仲¶昭英俊子弟也聞之
<pb:KR4d0569_WYG_006-23b>
喜躍即請以今夕復何夕共此¶燈燭光分韻而余得此
字先生且命書嵗月遂序之¶云而系之以詩曰¶
昔出念途阻今歸歎年駛泰階謂久平吾道有如此<md:KR4d0569_SBCK_006-14b>¶主
人識余意開筵集文史庶令歡宴餘悶懷為之洗¶談諧
皆素心倡和盡知己此會諒難數不樂將何俟¶
　
　
　九靈山房集巻六¶
<md:KR4d0569_SBCK_007-1a>¶
<pb:KR4d0569_WYG_007-1a>
欽定四庫全書
　九靈山房集巻七¶　　　　　元　戴良　撰
　　山居稿第七
　　題跋
　　　跋
