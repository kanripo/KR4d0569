# -*- mode: mandoku-view -*-
#+TITLE: 九靈山房集
#+DATE: 2015-09-23 10:27:09
#+PROPERTY: JUAN 30


外集
　　　九靈先生畫像贊¶(共十/九首)
其神之清秋高露寒而青田鶴鳴也其氣之溫光含¶輝
潛而充然如赤瓊也其文之昭盆盎紛如而古罍¶洗獨
精明也具此三美所以歛英毅而集衆長葆醇¶熙而孚
羣情也懿哉斯人葢智遍乎物行飾乎躬而¶學本乎誠
<pb:KR4d0569_WYG_030-1b>
者也¶
　　　　　　¶　　　　　金華宋　濂
窅乎其凝者以道為家黝乎其澤者振徳之華悄然¶而
深思者所以周其變沛然而大肆者又將暢其葩¶是皆
世之所知也至於困而亨窮而泰齊喜戚於夢¶幻棄利
禄猶泥沙吾欲從而究之已莫辨其津涯況¶可得而贊
耶<md:KR4d0569_SBCK_030-1b>¶　余三十年間兩贊叔能之像辭各異焉以見叔¶能年
<pb:KR4d0569_WYG_030-2a>
　既高而徳愈進也因令侍史并書之前翰¶林學士金
　華宋濂記¶
志慮高潔秋水寒潭器局嚴慤峭壁危巖峻不可踰¶靜
無弗涵是謂徳人為衆之詹¶
　　　　　　　　　　　浦江鄭　濤(元太常禮/儀院博士)¶
懿兹臞仙金華之英造道自得脩辭立誠持樂之和¶秉
衡之平出處翛然風月同清¶
　　　　　　　　　　　鄱陽周伯琦(元翰林/學士)
<pb:KR4d0569_WYG_030-2b>
溫溫乎容貌之可即抑抑乎威儀之有媺跡雖寄乎¶朝
著而與充詘者殊科志常慕乎山林而與矯崛者¶異軌
長松之隂消揺曳屣人殆疑其為遯世之逸民¶而不知
其為抱道之君子吾嘗觀其飭躬而操踐端¶實纘言而
論著宏侈可謂其行則儒其文則史者矣<md:KR4d0569_SBCK_030-2a>¶　　　　　　　　　　　金陵楊¶　翮
仁義為飭身之本忠信為奉國之基發為文章其聲¶也
希天將以斯人鳴太平之盛必使翔而後集覽徳¶輝而
<pb:KR4d0569_WYG_030-3a>
下之若人也其視時為去就而以道為樞機也耶¶
　　　　　　　　　　　臨海陳¶　基
安履其素不傲以肆志廓通其變不茍以阿世夐乎¶蚤
歲之芳華藹乎前脩之氣味人方暏紫芝於眉宇¶之間
吾將求叔度於言論之外也¶
　　　　　　　　　　　金華胡¶　翰
蕭蕭乎冰雪之姿濟濟乎山林之服萃和氣以中充¶藹
高標而外肅雖著述之富有年於兹而進脩之功¶惟日
<pb:KR4d0569_WYG_030-3b>
不足庶幾儒林文苑之間繼昔賢之芳躅吾安¶得為之
執鞭參翺翔而追逐¶
　　　　　　　　　　　義烏王　禕(翰林院/待制)<md:KR4d0569_SBCK_030-2b>¶仙華之峰鬱乎蒼蒼儲英孕靈粲然文光偉才賢之¶迭
興接踵武而相望有美君子粹如珪璋言若不出¶口而
其文則有千里朝宗之勢貌若不勝衣而其志¶則有百
鍊不折之剛玩天機之流動集藝苑之芬芳¶觀其用心
葢將追古人而頡頏者也夫身之退者徳¶必進跡之晦
<pb:KR4d0569_WYG_030-4a>
者名必揚造物者既俾若人以絕出之¶長則必使之鳴
國家之太平和儀鳳之鏗鏘豈肯¶置之於山林泉石之
鄉也耶¶
　　　　　　　　　　　蘭溪吳¶　沉
皥皥溫溫如三春曦是公徳容之腴炳炳彪彪如泰¶山
芝是公文藻之輝此固足見其著外之美而不知¶其中
自得之妙殆將追孔孟而為師是以操七寸之¶觚以開
蒙蔀於學苑破萬巻之書而獵精華於道機¶葢不屑於
<pb:KR4d0569_WYG_030-4b>
詞人藝士之為而直欲由伊洛而遡泗沂也<md:KR4d0569_SBCK_030-3a>¶　　　　　　　　　　　浦江鄭　淵(元月泉書/院山長)¶
神清氣温乃道之充學淳行卓為士之雄瑟彼和氏¶之
璧勁哉繁弱之弓或出或處與時卑隆紀甲子見¶趣捨
之正考春秋窮筆削之工世之人皆以窮達為¶得喪而
不知其特立獨行𢍆古人之高風¶
　　　　　　　　　　　永嘉張士諤(浦江縣儒/學敎諭)¶
　九靈先生捐館之八年伯衡過其鄉邑從其子禮拜
<pb:KR4d0569_WYG_030-5a>
　其遺像追為之贊曰¶
緒接二戴之後道探兩漢之上卓爾為人中之英隠¶然
負海内之望威儀文采尚莫能髣髴精神心術矧¶可以
名状其跋涉道途也類子房之報韓其徬徨山¶澤也猶
正則之自放世今若山斗之共仰公遽駕風¶霆而長往
後死者之瞻遺像安得不慨斯文之將喪¶也與
　　　　　　　　　　　金華蘇伯衡<md:KR4d0569_SBCK_030-3b>¶(翰林院/編修)
溫乎其容維徳之充粹乎其文維學之純斯世之人¶斯
<pb:KR4d0569_WYG_030-5b>
世之珍吾將與歸非公其誰¶
　　　　　　　　　　　臨安劉¶　中
其容粹然其心靄然其文沛然非高視物表以樂其¶天
者乎是宜論道廟堂之上唱道為儒林之先胡為¶而遯
世顧嘯傲乎風烟然身遁而名隨聞之者亦興¶起而慕
焉¶
　　　　　　　　　　　四明烏斯衜¶
直而溫寛而栗處事雖簡殊無傲色志乎聖賢之學¶充
<pb:KR4d0569_WYG_030-6a>
乎君子之徳廓然有容卓爾有立究千古之淵微¶為一
世之矜式行當發揮所藴以見於世豈容深處¶高遯於
泉石也耶¶
　　　　　　　　　　　蘭溪徐¶　元
才可以濟民而位弗稱徳可以厚俗而時弗容是造<md:KR4d0569_SBCK_030-4a>¶物
之嗇於公耳然宏辭偉論所以宣人文昭聖學而¶埀於
無窮者又不可謂不擅其豐也¶
　　　　　　　　　　　浦江趙友同
<pb:KR4d0569_WYG_030-6b>
被山野之裳衣懷琬琰之文辭其充然者豈從人而¶贏
縮其退然者亦與道而委蛇放乎邱壑襟韻之夷¶曠視
幼輿將何用於當世出乎埃&KR0381;神情之散朗歎¶叔夜不
可得而同時¶
　　　　　　　　　　　豫章¶黄　賔
冲然而中虛脩然而外頎將用於世也其才良其行¶羭
或困於時也其神完其體紓若人者實廊廟之具¶匪山
澤之&KR0751;葢其於學也深得虖道之妙詎世俗之¶可窺雖
<pb:KR4d0569_WYG_030-7a>
摛文弄藻嘲風謔月特其緒餘要當與秦太¶虛黄庭堅
並駕而齊驅者矣舍是之外則非吾可得¶而知也哉<md:KR4d0569_SBCK_030-4b>¶　　　　　　　　　　　姑蘇姚廣孝(太子/少師)¶
萃乾坤清淑之姿無山林枯瘠之氣其出也石渠天¶禄
固爭睹蒼梧翠竹之英標其處也茅屋石田未必¶減金
馬玉堂之高致湛盧之劒匣藏則風雨時鳴琬¶琰之碧
玉藴而山川増麗嗚呼浦陽人物耳目之所¶接者若容
州文學之風雅遺音蜀山居士之咸韶¶帝制至於金舂
<pb:KR4d0569_WYG_030-7b>
玉應交振而錯陳則長薌山長後先¶而並世率皆騎箕
跨尾而神遊乎上元鞭霆馭風以¶厯覽乎無際然則狂
瀾砥柱之障誰復任之而九鼎¶一絲之懸凛其可畏前
輩之所作成後生之所期望¶惟君與宋景濂氏而已¶
　　　　　　　　　　　蘭溪趙良恭
　　　祭雲林先生文<md:KR4d0569_SBCK_030-5a>¶斯道與宋俱遷南東文獻卓然婺為之宗各尊所聞¶丕
緒大統風行日臨山立海涌有元之衰耆老淪亡¶惟四
<pb:KR4d0569_WYG_030-8a>
先生揚其末光懿文太史事¶明天子長山華川内外鼎
峙惟九靈公遠跡自藏嬉¶遊物表不耀其章譬諸寳器
致用先毁顧瞻四傑喪¶其三矣幸公尚存為學者師孰
是寡佑一老不遺自¶昔聖賢莫不有死死有可傳禍福
同軌公之表著實¶可不磨視彼區區何足少多前有千
祀後有萬世百¶年之間葢不必計人囿大化如冰在川
成壞斯須烏¶可控摶有盡之形歸諸造物其無盡者終
古不沒得¶失之理公已無疑我獨何悲傷道之微星辰
<pb:KR4d0569_WYG_030-8b>
在上河¶嶽在下孰扶其衰尚徯來者嗚呼哀哉¶
　　　　　　　　　　　金華蘇伯衡(翰林院/編修)¶
　　　故九靈先生戴公墓誌銘<md:KR4d0569_SBCK_030-5b>¶九靈先生既歿之二十八年次子樂述其平生行述¶來¶
京師授友同曰先君捐館已久而墓石未銘樂年且¶埀
老恐一旦溘先朝露是終無以暴其懿美於世子¶於先
君為内姪又嘗有師弟子之分知先君者莫若¶子也銘
烏忍不為友同拜且泣曰是故友同之夙夜¶不遑自寧
<pb:KR4d0569_WYG_030-9a>
者苐念先生乃一代名儒宜託諸能言之¶士以埀不朽
今既久而未有所屬尚敢以愚陋辭哉¶遂叙而銘之先
生諱良字叔能姓戴氏其先杜陵人¶十八世祖昭唐咸
通間任浙之東道五部兵馬大元¶帥平南節度使銀青
光禄大夫檢校太子尚書令仲¶子堂始遷婺之浦江好
馳馬試劍故名所居里曰馬¶劍厥後子孫日益繁夥樂
善業儒為縣之望族曾大¶父諱錫大父諱濤父諱暄皆
隠徳弗耀先生天資警<md:KR4d0569_SBCK_030-6a>¶敏性至孝母劉夫人病日侍湯
<pb:KR4d0569_WYG_030-9b>
藥抱持寢興衣不解¶帶者逾年居父母喪哀毁幾不能
生每遇忌辰輒嗚¶咽流涕處兄弟備盡恩愛長姪恭早
喪父教之踰己¶子早從烏傷朱震亨先生習醫業後以
其術大顯於¶時官至太醫院使皆先生力也生平嗜讀
書雖祁寒¶盛暑恒至夜分乃寐故天文地理醫卜佛老
之書靡¶不精究其㫖初治經習舉子業尋棄去専力為
古文¶時柳文肅公貫黄文獻公溍吳文貞公萊皆以文
章¶鳴浙水東先生往來受業門下盡得其閫奥與文肅
<pb:KR4d0569_WYG_030-10a>
公尤親密公之死為經紀其家持心喪三年始歸余¶忠
宣公闕持憲節過婺州聞先生善歌詩數相過從¶論古
今作者詞㫖優劣公欣然曰士不知詩乆矣非¶子吾不
敢相語乃盡授以平日所得於師友者而先¶生詩名遂
雄視乎東南矣家居遠城邑朋遊講習頗<md:KR4d0569_SBCK_030-6b>¶囏即買地縣
西結屋數十楹日與同輩討論濂洛性¶理之微言家事
有無悉置不問親黨或勸以營産業¶為子孫計先生謝
曰子孫貧富非吾可知且家世業¶儒詩書之外亦不能
<pb:KR4d0569_WYG_030-10b>
有他圖也居無何起為月泉書¶院山長後生士子接其
風猷無不以踐履實學相勸¶勉至正辛丑以薦者擢授
中順大夫淮南江北等處¶行中書省儒學提舉然時事
已不靖無可行其志乃¶攜從子溫浮海至中州欲與豪
傑交而卒無所遇遂¶南還四明四明多佳山水耆儒故
老往往流寓於兹¶先生每相與宴集為樂酒酣賦詩擊
節歌詠聞者以¶為有黍離秀麥之遺音焉¶國朝洪武壬
戌以禮幣徴先生至¶京師即日¶召見試文辭若干篇<md:KR4d0569_SBCK_030-7a>¶命
<pb:KR4d0569_WYG_030-11a>
大官予饍留會同館名公鉅卿見無虛日甚或以¶師禮
事之既而¶上欲用先生先生以老病固辭頗忤¶㫖待罪
久之一日感微疾即為書謝諸親舊猶拳拳¶以忠孝大
節為語迨疾亟召樂謂曰吾罪戾本深賴¶聖恩寛貸獲
保首領以死念無報効汝等幸自勉以¶葢前人之諐乃
為賢子孫耳語畢遂端坐卒於寓舍¶實癸亥四月十七
日也享年六十有七樂以道遠不¶克扶柩南還乃擇地
火化奉其骨而歸以是年十一¶月十五日葬於縣南嘉
<pb:KR4d0569_WYG_030-11b>
興鄉西山之原配趙氏故宋¶宗室梅石處士必俊之女
有賢徳先公八年卒至是¶合窆焉子男二人長禮本縣
儒學訓導後十三年卒¶次即樂今為本縣醫學訓科女
二長適張琪次適倪¶佐孫男八孫女三先生神氣爽朗
美鬚髯不妄喜怒<md:KR4d0569_SBCK_030-7b>¶終日危坐無惰容與人言必吐露情
實善誘掖後進¶嘗以所居在九靈山晚年自號九靈山
人故學者咸¶以九靈先生稱之所著述有和陶詩一巻
九靈山房¶集三十巻春秋經傳考三十二巻藏於家嗚
<pb:KR4d0569_WYG_030-12a>
呼先生以¶盛年遭世多故晚遇¶聖朝而廹於老病故終
身莫克伸其志然志雖不伸¶一時而文章之鏗鍧炳耀
所以光前修啟後武維持¶斯文而振其遺緒者固自足
伸於永久也銘曰¶
身之彊也時則已非時之逢也身則已衰韜英歛華¶大
昌厥辭雖不獲薦郊廟而亦有足樂於山巔水¶涯嗚呼
先生之高也豈後人而無知¶
　文淵閣修書官修職郎太醫院御醫門生趙友同撰
<pb:KR4d0569_WYG_030-12b>
　
　
　
　
　
　
　
　九靈山房集巻三十

<pb:KR4d0569_WYG_031-1a>
欽定四庫全書
　九靈山房集補編上
　　　　(集中遺篇與載於他書而小異者謹就所/見補之後有所得當續増焉殿泗謹識)
　　詩
　　　寄宋景濂六首(見宋文憲集與山居稾/載詠懷三首  此小異)
結廬在窮巷藝藿仍種葵謂將究安宅何意逢亂離三
年去復還鄰室無一遺我屋雖僅存藿悴葵亦衰海田
既遭變井邑還日非扶杖一行遊厯覽多所悲本不居
<pb:KR4d0569_WYG_031-1b>
市廛悔之將何追(山居槀詠/懷之一)
庭前兩奇樹常有好容色年年遇雪霜誰謂寒當易道
喪涉千載親友誼日薄既貴乃忘賤歲晏誰堪托厭此
里中居行行至吳國不見新相知唯聞古時迹古有延
陵子施恩死逾博一朝協心許寳劍非所惜此事難再
逢吾行復何適(山居稾詠/懷之二)
辭家獨行邁捐軀遠從戎已謂勲可建如何志無終¶主
將東南征桓桓震羣雄茍秉先登羽即定一舉功自非
<pb:KR4d0569_WYG_031-2a>
陳力徒亦可備折衝制勝兩楹内設奇樽爼中獸尚憚
為犧人豈昧藏弓況復已多賢何能奮薄躬
東州有一士與世亦殊倫借問何所殊守賤與安貧好
爵吾不貴至寳吾不珍聘幣照閭里視之若浮雲灌木
荒繞舍薜荔深擁門豈忘其靡麗茍得非所欣舉世少
知者我獨慕其人時時往見之聊用縈心神願言攜壺
約長與爾為鄰
窮居寡人力繞屋荒草莽紛紛集鳥雀寂寂絕輪鞅病
<pb:KR4d0569_WYG_031-2b>
夫亦何為呼兒具藤杖時復林野中披榛獨來往田父
荷鋤至相與飲眞賞寧知雨露深但說桑麻長人生適
意爾何事蹈時網
少小秉微尚遊心在六經冉冉年華遲乃與塵事冥入
秋多佳日何以陶我情園蔬青可摘新榖亦既升命室
釀美酒一壺聊復傾兒女戲我側親戚還合并此事已
云樂吾生豈無成俯仰百年内忽如流電熒(山居槀詠/懷之三)
　　　義門詩(見麟/溪集)
<pb:KR4d0569_WYG_031-3a>
唐虞去我遠偉此薄俗敦坐徴宋子語起拜鄭公門鄭
公多孝義宋子所嘗言我請喙其精為爾一二論爾先
家睦州中徙此山樊有類植園木根多枝乃蕃曰惟九
世祖秉志何軒軒高探百聖窟深斸六籍根修身以及
家秩秩嚴卑尊遂令雲仍裔承顔盡春溫方其厯四葉
尤篤手足恩世運屬多虞羣兒仍搆患當時急難意鶺
鴒而在原又如融褒輩爭赴張儉寃而兄竟沈命慷慨
死不難弟也實歸窆三載廬邱墦悲動烏鳥集灑血蒼
<pb:KR4d0569_WYG_031-3b>
崖丹人亦孰不死媿此季與昆精誠既上格遺澤能我
慳門牆茂棠棣堦庭盛芝蘭豈無兄與弟我其弄箎壎
豈無曽與元我其同㸑燔宿集謂已殷内外無或喧同
心與安貞大字標堂顔訓辭誠縷縷規範何閑閑宛將
仁者矛剜却不義肝問胡能致之詩書惟屢翻平生菽
粟味肯用飾輪轅遂浚古禮淵徹彼異敎藩先將謹喪
祭次可嚴冠婚我後固已恤奈此寡與鰥贍飢及賙寒
米纊朝暮頒居族暨掩骴廬冡東西存末俗凛生風動
<pb:KR4d0569_WYG_031-4a>
為人所歎淮浙尚無有鄉邦眞獨觀爾其敦爾行持用
㢘彼頑所以明聖朝天澤常奫沄請看烏頭表光輝照
門闌詎曰一家私藉爾囘狂瀾我嘗觀我人厥初皆一
源叔兮祖所子姪也父所孫只縁混異姓彼詬來㘖㘖
婦姑且誶語遑恤同氣殘終然孝與弟百行兹其元豈
不悦爾道困彼舌齶反惟兹鄭氏子同具衣與冠是心
何獨殊此理昭無昏諒哉剛耿士不受柔弱吞羽翼一
我備居室亦我安棲棲何為者感此淚河翻便將書爾
<pb:KR4d0569_WYG_031-4b>
行付以金石刋金可爍而渝石可碎非完不若歌我詩
傳之閭巷間庶令憸薄夫聞此心為酸化一以為十百
萬此其端澆風或可淳古俗亦可還但恨才力薄發聲
俚且繁宋子實知我我辭爾其刪
　　　永樂寺(見寧波/府志)
舜江東下艤官船幾聽潮聲任往還老去未知重到日
夢中唯識舊遊山秋風飛舄來天外滄海遺珠出世間
為問爾翁强健否龍山高絕許誰攀
<pb:KR4d0569_WYG_031-5a>
　
　
　
　
　
　
　
　
<pb:KR4d0569_WYG_031-5b>
　
　
　
　
　
　
　
　九靈山房集補編上

<pb:KR4d0569_WYG_032-1a>
欽定四庫全書
　九靈山房集補編下
　　文
　　　吳先生哀頌辭序(見康熙間刋本故按吳先生/卒葬此序為核  附載於此)
　　　　(辭同不/重出)
先生婺浦江人諱萊字立夫集賢大學士榮禄大夫吳
公長子也重紀至元六年夏四月九日以疾卒於家得
年四十有四嘗一試於禮部不中二子諤謐至正元年
<pb:KR4d0569_WYG_032-1b>
十有一月二十四日葬先生於盉塢之原葬後一年命
良為辭以哀之良雖不敏然嘗受學於先生誼不得辭
乃為追述平生而為其文曰(云云/)
　　　書天機流動軒巻後(見天順/間家乗)
良盛年時識豳國余忠宣公於浦江官舍公方持使者
節行縣欲執弟子禮莫可也後遊郡城遂因論詩獲質
所疑於公公為書此四篆以遺葢良所居軒匾也攜歸
山中鄉友宋君景濂首為贊一通且貽書東陽陳君君
<pb:KR4d0569_WYG_032-2a>
采記之而金華胡君仲伸烏傷王君子充麟溪鄭君仲
舒皆先後為文以寄即嘗命工刻置軒壁矣亡何天下
大亂在在兵起乃一切委棄避地海隅及以埀暮之年
歸視故居軒雖茍完而壁間舊刻無復存者急探行槖
僅得公所書親蹟及四君記文搨本而已景濂之贊亦
竟不可追踪巻中跋語則後所追為者也於是公以淮
南行省右丞死節安慶君采以處士死於鄉入國朝景
濂以翰林學士責死西土子充以翰林待制斥死北地
<pb:KR4d0569_WYG_032-2b>
仲伸亦以儒學敎授寄死野人家同時流輩凋落殆盡
獨仲舒以前朝故官家食無恙然亦頹然老矣由前至
今俯仰未三十載而變幻不常如此所恃以持久者惟
字畫與文章又未知去此三十載其字與文與所蓄之
人還能相守如今日否學佛之人指幻境為空華豈不
信然歟良既以四篆四記聯之為巻而復詳著其始末
於後暇日一取閱之安得不為之三歎乎元黓閹茂之
歲夏五月既望九靈山人戴良書
<pb:KR4d0569_WYG_032-3a>
　　　鶴年先生詩集序(見丁鶴年集異與/鄞遊原稾小)
昔者成周之興肇自西北西北之詩見之於國風者僅
自豳秦而止豳秦之外王化之所不及民俗之所不通
固不得繫之列國矣我元受命亦由西北而興西北諸
國若囘囘吐蕃喀爾喀輝和爾伊囉勒琨唐古之屬往往
率先臣順奉職稱藩其沐浴休光沾被寵澤與京國内
臣無少異積之既久文軌日同而子若孫遂皆舍弓馬
而事詩書至其以詩名世則貫公裕實馬公伯庸薩公
<pb:KR4d0569_WYG_032-3b>
天錫余公廷心其人也論者以馬公之詩似商隠貫公
薩公之詩似長吉而余公之詩則與隂鏗何遜齊驅而
並駕他如高公彦敬庫公子山達公兼善雅公正卿聶
公古栢烏公克章魯公至道二公廷珪輩亦皆清新俊
拔成一家言此數公者皆居西北之遠國其去豳秦葢
不知其幾千萬里而其為詩乃有中國古作者之遺風
亦足以見我朝王化之大行民俗之丕變雖成周之盛
莫及也鶴年亦西北人其視數公差後起家世以勲業
<pb:KR4d0569_WYG_032-4a>
著而鶴年兄弟俱業儒伯氏之登進士第者三人鶴年
乃泊然無意於仕遭時兵亂逃隠海上邈不與世接凡
幽憂憤悶悲哀痛苦之情一於詩焉發之觀其古體歌
行諸作要皆清麗可喜而注意之深用工之至尤在於
五七言律但一篇之作一語之出皆所以寓夫憂國愛
君之心閔亂思治之意讀之使人感憤激烈不知涕泗
之横流也葢其措辭命意多出杜子美而音節格調則
又兼得我朝諸閣老之所長故其入人之深感人之妙
<pb:KR4d0569_WYG_032-4b>
有非他詩人之所可及嗚呼若鶴年者豈向數公之流
亞與然數公之在當時皆達而在上者也世之士子孰
不膾炙其言辭鶴年遭夫氣運之適衰方獨退處遐陬
而為所謂窮者之詩以自慰其能知夫注意之深用工
之至者幾何人哉知與不知在鶴年未足輕重苐以祖
宗涵煦百年之久致使遐方絕域之詩俱得繫之天子
之國而鶴年之所以著明王化民俗之盛以與數公並
傳於斯世者將遂冺無聞矣不亦重可悲夫故取其吟
<pb:KR4d0569_WYG_032-5a>
稾若干巻序而傳之以俟世之知鶴年者相與諷詠焉
耳鶴年之清節峻行已别有傳兹不著至正甲午秋九
靈山人金華戴良序
　　　夷白齋稾序(見夷白齋集異與/吳遊原稾小)
夷白齋稾合四百五十四篇通奉大夫内史臨海陳先
生所著良既訪之先生盡得其稾而編次之以為三十
五巻而復序其篇目曰世道有升降風氣有盛衰而文
運隨之故自周衰聖人之遺言既熄諸子雜家並起而
<pb:KR4d0569_WYG_032-5b>
汩亂之漢興董生司馬遷揚雄劉向之徒出而斯文始
近於古迨其後也曹劉沈謝之刻鏤王楊盧駱之纖豓
又靡然於當時至唐之世而昌黎韓子以道徳仁義之
言起而麾之然後斯文幾於漢奈何元氣僅還而剝喪
戕賊復浸淫於五代之陋直至宋之劉楊猶務抽青嫓
白錯綺交繡以自衒後七十餘年廬陵歐陽氏又起而
麾之而天下文章復侔於漢唐之盛未幾歐志弗克遂
伸而學者又習於當時之所謂經義者分裂牽綴氣日
<pb:KR4d0569_WYG_032-6a>
以卑而南渡之未卒至經學文藝判為専門士風頹弊
於科舉之業而宋遂亡矣文運隨時而高下概可見矣
我朝輿地之廣曠古所未有學士大夫乘其雄渾之氣
以為文者固未易以一二數然自天厯以來擅名於海
内惟蜀郡虞公豫章揭公金華柳公黄公而已方是時
祖宗以深仁厚澤涵養天下埀五六十年而戴白之老
童兒幼稚相與鼓舞於里巷之間晏然無以異於漢唐
宋之盛時故一時作者率皆涵淳茹和以鳴太平之鴻
<pb:KR4d0569_WYG_032-6b>
休其摛辭則擬諸漢唐說理則本諸宋儒而學問則優
游於周之未衰學者咸宗尚之並稱之曰虞揭柳黄而
本朝之盛極矣繼是而起以文名家者猶不下數人如
莆田陳公之俊邁則有得於虞公新安程公之古潔則
有得於揭公而臨川危公之浩博則又兼得夫四公之
長者郁郁彬彬何可及哉近年以來獨危公立幟詞壇
自餘數公常想見其丰采習聞其謦欬邈然其不可接
者久矣於是淪沒殆盡而得先生以紹其聲光先生黄
<pb:KR4d0569_WYG_032-7a>
公之高第弟子嘗負其所有溯長江遊吳中久之自吳
踰淮泝黄河而北達於燕趙留輦轂之下久之於時雖
未有所遇然自京師及四方之士無問識與不識見其
文者莫不稱美之不置則其得之黄公者深矣豈惟黄
公葢自虞揭而下數公亦皆得而師友之故其為文雍
容紆徐如冠冕佩玉周旋堂陛之上馳騁操縱又如風
雲虵鳥按行於陣伍之間而音節曲折則與前之數公
如出一律也後由京師還吳中居無何我吳王聞其學
<pb:KR4d0569_WYG_032-7b>
問即以樞府都事起於家不幾年間遂屢遷而長其省
幕其後調太尉府叅軍由叅軍升内史跡愈顯而文愈
工國家之制作及四方之求之者皆隨手應之葢沛乎
其無窮矣夫自周衰以來至於今幾二千載其閱世非
不遠也厯年非不久也能言之士非不多也斯文能自
振拔以追於古者惟漢唐宋及我朝此四世而已而四
世之中士之卓卓可稱述者又不過數人焉何才之不
數出而人之難得若是哉於此有人焉能以卓卓可稱
<pb:KR4d0569_WYG_032-8a>
者自期待又幸遭逢於時而得大肆其著作世其可不
為之貴重之與余於先生之文讀之累月曾不能有所
去取於其間雖片言半幅咸取而録之者所以明先生
於一字之微皆可為斯世之貴重也先生為人溫良慈
惠其從政寛易愛人與人交於恩義最篤雖待臧獲初
未嘗疾言厲色平居葢雍雍如也若先生非所謂有徳
有言者耶夫誦其詩讀其書不知其人可乎故予序先
生之文而併及大要可紀者如此先生名基字敬初夷
<pb:KR4d0569_WYG_032-8b>
白齋乃其自號也故以題其稾云至正二十有四年歲
在甲辰夏五月朔旦書
　
　
　
　
　
　九靈山房集補編下

<pb:KR4d0569_WYG_033-1a>
原跋
右九靈山房集凡三十巻吾曾叔祖提學公之所作叔
祖司訓公吾先人純素處士之所編校者也其遺稾藏
於家久矣昔先人於宣徳中俾&KR0008;洎二弟綎&KR0008;師事曁
陽姻友公壽倪先生而受業焉先人與先生平居交誼
甚篤因懼遺稾馴致散失乃出而示之相與議及鋟梓
傳世未幾吾長兄綂次兄紡不幸遽卒於前先人由是
願莫之遂竟齎志以殁不肖孤&KR0008;等追憶遺訓在耳耿
<pb:KR4d0569_WYG_033-1b>
耿不忘比於去載冬獲會諸親舊謀勒先人墓誌銘昭
示貞石而先生復申前議將成厥美&KR0008;等幸賴遺徳餘
慶勉世其業用敢謹於正統甲子仲春倩摹工鋟梓今
工既訖嗚呼庶幾始克少償先人夙志抑亦上續前人
之懿緒下詒後嗣之徽謨云集外有和陶集一巻刋版
翰林行世惟春秋經傳考三十二巻其同門友宋太史
景濓公詳為之序惜未暇刋耳正統十年歲次乙丑夏
六月望前一日從曽孫&KR0008;拜手謹識
<pb:KR4d0569_WYG_033-2a>
殿江十四世從叔祖九靈先生詩文集三十巻編於男
禮叔儀暨從孫我十二世祖諱侗字伯初刻於從曾孫
我十一世祖諱&KR0008;字彦瞻惜未幾板燼於火康熙間重
刻僅十之三四邑司訓秀水曾繒闗先生稍為勘補司
訓嘗得别本未謀梓今求其書葢無復存者歲庚寅江
弟殿海殿泗遊武林得鈔本於鮑君以文家鮑君性嗜
古手為叅校又為借得汪氏鈔本及姚江黄梨洲先生
手鈔選本先是嘉興曹君仲楳與余季善至是竟得原
<pb:KR4d0569_WYG_033-2b>
刻本郵致山中再拜繙閱恍見先人手澤奕世尚存乃
慎相校讐疑者仍之復是正於杭堇浦太史再三反復
始克就梓原編自山居迄越游詩文類次時地皆可尋
按目録與題文少異者編成於先生没後今不敢易也
題序紀傳遵其舊而益其所無復約舉事蹟證諸史集
暨家乗訂年譜一冊其有遺篇及互異者别為補編以
俟續採庀工於辛卯之春從叔聖鼇龍田聖倫樂清共
襄其事閱一年工竣先生節義文章前人讚述詳矣遺
<pb:KR4d0569_WYG_033-3a>
書若春秋經傳考和陶集今不知尚存與否要以心精
所在必有靈物呵䕶其間故此編燬而復全水火湮埃
不能湮沒吾子姓讀是書者庶幾仰先徳之流傳謹遺
編於勿墜且無忘鮑氏曹氏之勤焉其可也乾隆壬辰
夏月十四世從孫殿江謹識
